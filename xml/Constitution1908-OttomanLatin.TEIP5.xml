<?xml version="1.0" encoding="UTF-8"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?><?xml-stylesheet type="text/xsl" href="../xslt-boilerplate/teibp_parameters.xsl"?><TEI xmlns="http://www.tei-c.org/ns/1.0" xml:lang="">
   <teiHeader xml:lang="en">
      <fileDesc xml:lang="en">
         <titleStmt xml:lang="en">
            <title xml:lang="ota-Latn-x-ijmes">Ḳānūn-i Esāsī</title>
            <title type="sub" xml:lang="en">Digital Edition</title>
            <respStmt xml:lang="en">
               <resp xml:lang="en">TEI version</resp>
               <persName xml:lang="en">Till Grallert</persName>
            </respStmt>
         </titleStmt>
         <publicationStmt xml:lang="en">
            <p xml:lang="en">Publication Information</p>
         </publicationStmt>
         <sourceDesc xml:lang="en">
            <p xml:lang="en">The digital text was downloaded from <ref target="http://anayasametinleri.blogspot.com/2010/09/1876-kanun-i-esasi-orijinal-metin_15.html" xml:lang="en">http://anayasametinleri.blogspot.com/2010/09/1876-kanun-i-esasi-orijinal-metin_15.html</ref>. The transcription produced by Yrd. Doç. <persName xml:lang="en">Dr. Abdullah SEZER</persName> of <orgName xml:lang="en"><orgName xml:lang="en">Marmara Üniversitesi</orgName> <orgName xml:lang="en">Hukuk Fakültesi</orgName></orgName> - Anayasa Hukuku Öğretim Üyesi. </p>
         </sourceDesc>
      </fileDesc>
   </teiHeader>
   <text xml:lang="ota-Latn-TR">
      <body xml:lang="ota-Latn-TR">
         <div corresp="#law-ottoman-constitution-1876" type="bill" xml:lang="ota-Latn-TR">
            <head xml:lang="ota-Latn-TR">KANÛN-I ESÂSÎ</head>

            <div n="1" type="section" xml:lang="ota-Latn-TR">
               <head xml:lang="ota-Latn-TR">MEMÂLİK-İ DEVLET-İ OSMANİYE</head>

               <div n="1" type="article" xml:lang="ota-Latn-TR">
                  <head xml:lang="ota-Latn-TR">MADDE 1.</head>
                  <p xml:lang="ota-Latn-TR">Devlet-i Osmaniye, memâlik ve kıtaat-ı hâzırayı ve eyalât-ı mümtâzeyi muhtevi
                     ve yek-vücud olmakla, hiçbir zamanda hiçbir sebeble tefrik kabûl etmez. </p>
               </div>
               <div n="2" type="article" xml:lang="ota-Latn-TR">
                  <head xml:lang="ota-Latn-TR">MADDE 2.</head>
                  <p xml:lang="ota-Latn-TR">Devlet-i Osmaniye’nin pây-ı tahtı İstanbul şehridir ve şehr-i mezkûrun, sair
                     bilâd-ı Osmaniye’den ayrı olarak bir gûne imtiyaz ve muafiyeti yoktur. </p>
               </div>
               <div n="3" type="article" xml:lang="ota-Latn-TR">
                  <head xml:lang="ota-Latn-TR">MADDE 3.</head>
                  <p xml:lang="ota-Latn-TR">Saltanat-ı Seniye-i Osmaniye Hilâfet-i Kübrâ-yı İslâmiye’yi hâiz olarak
                     Sülâle-i Âl-i Osman’dan usûl-i kadîmesi vechile ekber evlâda aittir. </p>
               </div>
               <div n="4" type="article" xml:lang="ota-Latn-TR">
                  <head xml:lang="ota-Latn-TR">MADDE 4.</head>
                  <p xml:lang="ota-Latn-TR">Zât-ı Hazret-i Pâdişâhî, hasbel-hilâfe Dîn-i İslâm’ın hâmisi ve bil-cümle
                     tebaa-i Osmaniye’nin hükümdar ve pâdişâhıdır. </p>
               </div>
               <div n="5" type="article" xml:lang="ota-Latn-TR">
                  <head xml:lang="ota-Latn-TR">MADDE 5.</head>
                  <p xml:lang="ota-Latn-TR">Zât-ı Hazret-i Pâdişâhî’nin nefs-i hümâyûnu, mukaddes ve gayr-i mes’ûldür. </p>
               </div>
               <div n="6" type="article" xml:lang="ota-Latn-TR">
                  <head xml:lang="ota-Latn-TR">MADDE 6.</head>
                  <p xml:lang="ota-Latn-TR">Sülâle-i Âl-i Osman’ın hukuk-ı hürriye ve emval ve emlâk-i zâtiye ve
                     madâmel-hayat tahsisât-ı mâliyeleri, tekâfül-i umûmî tahtındadır. </p>
               </div>
               <div n="7" type="article" xml:lang="ota-Latn-TR">
                  <head xml:lang="ota-Latn-TR">MADDE 7.</head>
                  <p xml:lang="ota-Latn-TR">Vükelânın azil ve nasbı ve rütbe ve menasıp tevcihi ve nişân itâsı ve eyalât-ı
                     mümtâzenin şerait-i imtiyaziyelerine tevfikan icrâ-yı tevcihâtı ve meskûkat
                     darbı ve hutbelerde nâmının zikri ve düvel-i ecnebiyye ile muahedat akdi ve
                     harb ve sulh ilânı ve kuvve-i berriyye ve bahriyyenin kumandası ve harekât-ı
                     askeriyye ve ahkâm-ı şer’iyye ve kanûniyenin icrâsı ve devâir-i idârenin
                     muamelâtına müteallik nizâmnâmelerin tanzîmi ve mücazaât-ı kanûniyenin tahfifi
                     veya affı ve Meclis-i Umûmî’nin akd ve tatili ve lede-l-iktiza Hey’et-i
                     Meb’ûsân’ın âzâsı yeniden intihâb olunmak şartile feshi, hukuk-ı mukaddese-i
                     Pâdişâhî cümlesindendir. </p>
               </div>
            </div>
            <div type="section" n="2" xml:lang="ota-Latn-TR">
               <head xml:lang="ota-Latn-TR">TEBAA-İ DEVLET-İ OSMANİYE’NİN HUKUK-I UMÛMÎYESİ</head>
            <div n="8" type="article" xml:lang="ota-Latn-TR">
               <head xml:lang="ota-Latn-TR">MADDE 8.</head>
               <p xml:lang="ota-Latn-TR">Devlet-i Osmaniye tâbiiyyetinde bulunan efradın cümlesine her hangi din ve
                  mezhepten olur ise olsun bilâ-istisna Osmanlı tâbir olunur ve Osmanlı sıfatı
                  kanûnen muayyen olan ahvale göre istihsal ve izae edilir. </p>
            </div>
            <div n="9" type="article" xml:lang="ota-Latn-TR">
               <head xml:lang="ota-Latn-TR">MADDE 9.</head>
               <p xml:lang="ota-Latn-TR">Osmanlıların kâffesi, hürriyet-i şahsiyelerine mâlik ve aharın hukuk-ı hürriyetine
                  tecavüz etmemekle mükelleftir. </p>
            </div>
            <div n="10" type="article" xml:lang="ota-Latn-TR">
               <head xml:lang="ota-Latn-TR">MADDE 10.</head>
               <p xml:lang="ota-Latn-TR">Hürriyet-i şahsiye her türlü taarruzdan masûndur. Hiç kimse kanûnun tâyin ettiği
                  sebeb ve sûretten maada bir bahane ile mücazaât olunamaz. </p>
            </div>
            <div n="11" type="article" xml:lang="ota-Latn-TR">
               <head xml:lang="ota-Latn-TR">MADDE 11.</head>
               <p xml:lang="ota-Latn-TR">Devlet-i Osmaniye’nin dîni, Dîn-i İslâm’dır. Bu esası vikâye ile beraber, asayiş-i
                  halkı ve âdâb-ı umûmîyeyi ihlâl etmemek şartile memâlik-i Osmaniye’de marûf olan
                  bil-cümle edyânın serbesti-i icrâsı ve cemaat-ı muhtelifeye verilmiş olan
                  imtiyazât-ı mezhebiyenin kemâkân cereyanı, Devlet’in taht-ı himayetindedir. </p>
            </div>
            <div n="12" type="article" xml:lang="ota-Latn-TR">
               <head xml:lang="ota-Latn-TR">MADDE 12.</head>
               <p xml:lang="ota-Latn-TR">Matbuat kanûn dairesinde serbesttir. </p>
            </div>
            <div n="13" type="article" xml:lang="ota-Latn-TR">
               <head xml:lang="ota-Latn-TR">MADDE 13.</head>
               <p xml:lang="ota-Latn-TR">Tebaa-i Osmaniye nizâm ve kanûn dairesinde ticaret ve san’at ve felâhat için her
                  nev’i şirketler teşkiline mezûndur. </p>
            </div>
            <div n="14" type="article" xml:lang="ota-Latn-TR">
               <head xml:lang="ota-Latn-TR">MADDE 14.</head>
               <p xml:lang="ota-Latn-TR">Tebaa-i Osmaniye’den bir veya bir kaç kişinin gerek şahıslarına ve gerek umûma
                  müteallik olan kavânîn ve nizâmâta muhalif gördükleri bir maddeden dolayı işin
                  merciine arzuhal verdikleri gibi Meclis-i Umûmî’ye dahi müddeî sıfatile imzalı
                  arzuhal vermeğe ve memurînin ef’âlinden iştikâya salâhiyetleri vardır. </p>
            </div>
            <div n="15" type="article" xml:lang="ota-Latn-TR">
               <head xml:lang="ota-Latn-TR">MADDE 15.</head>
               <p xml:lang="ota-Latn-TR">Emr-i tedris serbesttir. Muayyen olan kanûna tebaiyet şartile her Osmanlı umûmî ve
                  husûsî tedrise mezûndur. </p>
            </div>
            <div n="16" type="article" xml:lang="ota-Latn-TR">
               <head xml:lang="ota-Latn-TR">MADDE 16.</head>
               <p xml:lang="ota-Latn-TR">Bil-cümle mektepler Devlet’in taht-ı nezaretindedir. Tebaa-i Osmaniye’nin
                  terbiyesi bir siyak-ı ittihâd ve intizâm üzere olmak için iktiza eden esbâba
                  teşebbüs olunacak ve milel-i muhtelifenin umûr-ı itikadiyelerine müteallik olan
                  usûl-i talimiyeye halel getirilmeyecektir. </p>
            </div>
            <div n="17" type="article" xml:lang="ota-Latn-TR">
               <head xml:lang="ota-Latn-TR">MADDE 17.</head>
               <p xml:lang="ota-Latn-TR">Osmanlıların kâffesi huzur-ı kanûnda ve ahval-i dîniye ve mezhebiyeden maada
                  memleketin hukuk ve vazaifinde mütesâvidir. </p>
            </div>
            <div n="18" type="article" xml:lang="ota-Latn-TR">
               <head xml:lang="ota-Latn-TR">MADDE 18.</head>
               <p xml:lang="ota-Latn-TR">Tebaa-i Osmaniye’nin hidemât-ı Devlette istihdam olunmak için Devlet’in lisan-ı
                  resmîsi olan Türkçe’yi bilmeleri şarttır. </p>
            </div>
            <div n="19" type="article" xml:lang="ota-Latn-TR">
               <head xml:lang="ota-Latn-TR">MADDE 19.</head>
               <p xml:lang="ota-Latn-TR">Devlet memuriyetinde umûm tebaa ehliyet ve kabiliyetlerine göre münasip olan
                  memuriyetlere kabûl olunurlar. </p>
            </div>
            <div n="20" type="article" xml:lang="ota-Latn-TR">
               <head xml:lang="ota-Latn-TR">MADDE 20.</head>
               <p xml:lang="ota-Latn-TR">Tekâlif-i mukarrere nizâmât-ı mahsûsasına tevfikan kâffe-i tebaa beyninde herkesin
                  kudreti nisbetince tarh ve tevzi olunur. </p>
            </div>
            <div n="21" type="article" xml:lang="ota-Latn-TR">
               <head xml:lang="ota-Latn-TR">MADDE 21.</head>
               <p xml:lang="ota-Latn-TR">Herkes usûlen mutasarrıf olduğu mal ve mülkten emindir. Menafi-i umûmîye için
                  lüzumu sabit olmadıkça ve kanûnu mûcibince değer bahası peşin verilmedikçe
                  kimsenin tasarrufunda olan mülk alınamaz. </p>
            </div>
            <div n="22" type="article" xml:lang="ota-Latn-TR">
               <head xml:lang="ota-Latn-TR">MADDE 22.</head>
               <p xml:lang="ota-Latn-TR">Memalik-i Osmaniye’de herkesin mesken ve menzili taarruzdan masûndur. Kanûnun
                  tâyin eylediği ahvalden maada bir sebeble Hükûmet tarafından cebren hiç kimsenin
                  mesken ve menziline girilemez. </p>
            </div>
            <div n="23" type="article" xml:lang="ota-Latn-TR">
               <head xml:lang="ota-Latn-TR">MADDE 23.</head>
               <p xml:lang="ota-Latn-TR">Yapılacak Usûl-i Muhakeme Kanûnu hükmünce hiç kimse kanûnen mensup olduğu
                  mahkemeden başka bir mahkemeye gitmeye icbar olunamaz. </p>
            </div>
            <div n="24" type="article" xml:lang="ota-Latn-TR">
               <head xml:lang="ota-Latn-TR">MADDE 24.</head>
               <p xml:lang="ota-Latn-TR">Müsadere ve angarya ve cerîme memnûdur. Fakat muharebe esnasında usûlen tâyin
                  olunacak tekâlif ve ahval bundan müstesnadır. </p>
            </div>
            <div n="25" type="article" xml:lang="ota-Latn-TR">
               <head xml:lang="ota-Latn-TR">MADDE 25.</head>
               <p xml:lang="ota-Latn-TR">Bir kanûna müstenit olmadıkça vergi ve rüsumât nâmı ile ve nâm-ı aharla hiç
                  kimseden bir akçe alınamaz. </p>
            </div>
            <div n="26" type="article" xml:lang="ota-Latn-TR">
               <head xml:lang="ota-Latn-TR">MADDE 26.</head>
               <p xml:lang="ota-Latn-TR">İşkence ve sair her nev’i eziyet kat’iyyen ve külliyyen memnûdur.
               </p>
            </div>
            </div>
            <div type="section" n="3" xml:lang="ota-Latn-TR">
               <head xml:lang="ota-Latn-TR">VÜKELÂ-YI DEVLET</head>
            <div n="27" type="article" xml:lang="ota-Latn-TR">
               <head xml:lang="ota-Latn-TR">MADDE 27.</head>
               <p xml:lang="ota-Latn-TR">Mesned-i Sadâret ve Meşihât-ı İslâmiye Taraf-ı Pâdişâhî’den emniyet buyurulan
                  zâtlara ihale buyurulduğu missillû sair vükelânın memuriyetleri dahi bâ-irade-i
                  Şâhâne icrâ olunur. </p>
            </div>
            <div n="28" type="article" xml:lang="ota-Latn-TR">
               <head xml:lang="ota-Latn-TR">MADDE 28.</head>
               <p xml:lang="ota-Latn-TR">Meclis-i Vükelâ Sadr-ı A’zam’ın riyaseti tahtında olarak akdolunup dahilî ve
                  haricî umûr-ı mühimmenin merciidir. Müzakerâtından mühtac-ı istîzan olanların
                  kararları irade-i seniye ile icrâ olunur. </p>
            </div>
            <div n="29" type="article" xml:lang="ota-Latn-TR">
               <head xml:lang="ota-Latn-TR">MADDE 29.</head>
               <p xml:lang="ota-Latn-TR">Vükelâdan herbiri dairesine ait olan umûrdan, icrâsı mezûniyeti tahtında
                  bulunanları usûlüne tevfikan icrâ ve icrâsı mezûniyeti tahtında olmayanları Sadr-ı
                  A’zam’a arzeder. Sadr-ı A’zam dahi o makûle mevâddan müzakereye muhtaç
                  olmayanların muktezasını icrâ veyahut Taraf-ı Hazret-i Pâdişâhî’den istîzan ederek
                  ve muhtac-ı müzakere bulunanları Meclis-i Vükelâ’nın müzakeresine arzeyleyerek
                  müteallik buyurulacak irade-i seniye mûcibince iktizasını ifa eyler. Bu mesalihin
                  envağ ve derecâtı nizâm-ı mahsûs ile tâyin olunacaktır. </p>
            </div>
            <div n="30" type="article" xml:lang="ota-Latn-TR">
               <head xml:lang="ota-Latn-TR">MADDE 30.</head>
               <p xml:lang="ota-Latn-TR">Vükelâ-yı Devlet memuriyetlerine müteallik ahval ve icrââttan mes’ûldür. </p>
            </div>
            <div n="31" type="article" xml:lang="ota-Latn-TR">
               <head xml:lang="ota-Latn-TR">MADDE 31.</head>
               <p xml:lang="ota-Latn-TR">Meb’ûsân âzâsından biri veyahut birkaçı Hey’et-i Meb’ûsân’ın dâhil-i dâire-i
                  vazifesi olan ahvaldan dolayı Vükelâ-yı Devlet’ten bir zât hakkında mes’ûliyeti
                  mûcip şikâyet beyan ettiği halde evvelâ Hey’et-i Meb’ûsân’ın nizâm-ı dahilîsi
                  mûcibince bu misillû mevâddın Hey’et’e havalesi lâzım gelip gelmeyeceğini
                  müzakereye memur olan şubede tetkik olunmak üzere şikâyeti müş’ir Hey’et-i
                  Meb’ûsân Reîsi’ne verilecek takrir, Reîs tarafından nihayet üç gün zarfında o
                  şubeye gönderilir ve bu şube tarafından tahkikat-ı lâzime icrâ ve iştikâ olunan
                  zât tarafından izahât-ı kâfiye istihsal olunduktan sonra şikâyetin şayan-ı
                  müzakere olduğuna dair ekseriyetle terkip olunacak kararnâme Hey’et-i Meb’ûsân’da
                  kırâat olunarak ve lede-l-iktiza şikâyet olunan zât da’vetle bizzat veya
                  bi-l-vasıta vereceği izahât istima’ kılınarak âzâ-yı mevcûdedin sülüsân-ı
                  ekseriyeti mutlakasile kabûl olunur ise muhakeme talebini müş’ir mazbatası Makam-ı
                  Sadâret’e takdim ile lede-l-arz müteallik olacak irade-i seniye üzerine keyfiyet
                  Dîvân-ı Âlî’ye havale olunur. </p>
            </div>
            <div n="32" type="article" xml:lang="ota-Latn-TR">
               <head xml:lang="ota-Latn-TR">MADDE 32.</head>
               <p xml:lang="ota-Latn-TR">Vükelâ’dan itham olunanların usûl-i muhakemeleri, kanûn-ı mahsûs ile tâyin
                  edilecektir. </p>
            </div>
            <div n="33" type="article" xml:lang="ota-Latn-TR">
               <head xml:lang="ota-Latn-TR">MADDE 33.</head>
               <p xml:lang="ota-Latn-TR">Memuriyetlerinden hariç ve sırf zâtlarına ait her nev’i deâvîde vükelânın sair
                  efrad-ı Osmaniye’den aslâ farkı yoktur. Bu misillû husûsâtın muhakemesi ait olduğu
                  mehâkim-i umûmîyede icrâ olunur. </p>
            </div>
            <div n="34" type="article" xml:lang="ota-Latn-TR">
               <head xml:lang="ota-Latn-TR">MADDE 34.</head>
               <p xml:lang="ota-Latn-TR">Dîvân-ı Âlî’nin Dâire-i İtham’ı tarafından müttehem olduğuna karar verilen Vükelâ
                  tebriye-i zimmet edinceye kadar vekâletten sâkıt olur. </p>
            </div>
            <div n="35" type="article" xml:lang="ota-Latn-TR">
               <head xml:lang="ota-Latn-TR">MADDE 35.</head>
               <p xml:lang="ota-Latn-TR">Vükelâ ile Hey’et-i Meb’ûsân arasında ihtilâf olunan maddelerden birinin kabûlünde
                  Vükelâ tarafından israr olunup da Meb’ûsân cânibinden ekseriyet-i ârâ ile tafsilen
                  esbâb-ı mûcibe beyanile kat’iyyen ve mükerreren reddedildiği halde Vükelâ’nın
                  tebdîli veyahut müceddeden müddet-i kanûniyesinde intihâb olunmak üzere Hey’et-i
                  Meb’ûsân’ın feshi münhasıran yed-i iktidar-ı Hazret-i Pâdişâhî’dedir. </p>
            </div>
            <div n="36" type="article" xml:lang="ota-Latn-TR">
               <head xml:lang="ota-Latn-TR">MADDE 36.</head>
               <p xml:lang="ota-Latn-TR">Meclis-i Umûmî mün’akid olmadığı zamanlarda Devlet’i bir muhataradan veyahut
                  emniyet-i umûmîyeyi halelden vikâye için bir zaruret-i mübreme zuhur ettiği ve bu
                  bâbda vaz’ına lüzûm görülecek kanûnun müzakeresi için Meclis’in celp ve cem’ine
                  vakit müsait olmadığı halde Kanûn-ı Esâsî ahkâmına mugayir olmamak üzere Hey’et-i
                  Vükelâ tarafından verilen kararlar, Hey’et-i Meb’ûsân’ın içtimaile verilecek
                  karara kadar bâ-irade-i seniye, muvakkaten kanûn hüküm ve kuvvetindedir. </p>
            </div>
            <div n="37" type="article" xml:lang="ota-Latn-TR">
               <head xml:lang="ota-Latn-TR">MADDE 37.</head>
               <p xml:lang="ota-Latn-TR">Vükelâdan her biri her ne zaman murad eder ise, Hey’et’lerin ikisinde dahi
                  bulunmak veyahut maiyetindeki rüesa-yı memurînden birini tarafından vekâleten
                  bulundurmak ve irad-ı nutukta âzâya takaddüm etmek hakkını hâizdir. </p>
            </div>
            <div n="38" type="article" xml:lang="ota-Latn-TR">
               <head xml:lang="ota-Latn-TR">MADDE 38.</head>
               <p xml:lang="ota-Latn-TR">İstîzah-ı madde için Vükelâdan birinin huzuruna Meclis-i Meb’ûsân’da ekseriyetle
                  karar verilerek da’vet olundukta ya bizzat bulunarak veyahut maiyetindeki rüesa-yı
                  memurînden birini göndererek irad olunacak suallere cevap verecek veyahut lüzum
                  görür ise mes’ûliyetini üzerine alarak cevabını tehir etmek salâhiyetini hâiz
                  olacaktır. </p>
            </div>
            </div>
            <div type="section" n="4" xml:lang="ota-Latn-TR">
               <head xml:lang="ota-Latn-TR">MEMURÎN</head>
            <div n="39" type="article" xml:lang="ota-Latn-TR">
               <head xml:lang="ota-Latn-TR">MADDE 39.</head>
               <p xml:lang="ota-Latn-TR">Bil-cümle memurîn nizâmen tâyin olunacak şerait üzere ehil ve müstahak oldukları
                  memuriyetlere intihâb olunacaktır ve bu vechile intihâb olunan memurlar kanûnen
                  mûcib-i azil hareketi tahakkuk etmedikçe veya kendisi istifa eylemedikçe veyahut
                  Devlet’çe bir sebeb-i zarûrî görülmedikçe azl ve tebdîl olunamaz ve hüsn-i hareket
                  ve istikamet eshabından olanlar ve Devlet’çe bir sebeb-i zarûrîye mebni infisal
                  edenler nizâm-ı mahsûsunda tâyin olunacağı vechile terakkiyata ve tekaüt ve
                  mazuliyet maaşlarına nâil olacaklardır. </p>
            </div>
            <div n="40" type="article" xml:lang="ota-Latn-TR">
               <head xml:lang="ota-Latn-TR">MADDE 40.</head>
               <p xml:lang="ota-Latn-TR">Her memuriyetin vezayifi nizâm-ı mahsûs ile tâyin olunacağından her memur kendi
                  vazifesi dairesinde mes’ûldür. </p>
            </div>
            <div n="41" type="article" xml:lang="ota-Latn-TR">
               <head xml:lang="ota-Latn-TR">MADDE 41.</head>
               <p xml:lang="ota-Latn-TR">Memurun âmirine hürmet ve riayeti lâzimeden ise de itaati kanûnun tâyin ettiği
                  daireye mahsûstur. Hilâf-ı kanûn olan umûrda âmire itaat mes’ûliyetten kurtulmağa
                  medâr olamaz. </p>
            </div>
            </div>
            <div type="section" n="5" xml:lang="ota-Latn-TR">
               <head xml:lang="ota-Latn-TR">MECLİS-İ UMÛMÎ</head>
            <div n="42" type="article" xml:lang="ota-Latn-TR">
               <head xml:lang="ota-Latn-TR">MADDE 42.</head>
               <p xml:lang="ota-Latn-TR">Meclis-i Umûmî Hey’et-i Â’yân ve Hey’et-i Meb’ûsân nâmlarile başka başka iki
                  hey’eti muhtevidir. </p>
            </div>
            <div n="43" type="article" xml:lang="ota-Latn-TR">
               <head xml:lang="ota-Latn-TR">MADDE 43.</head>
               <p xml:lang="ota-Latn-TR">Meclis-i Umûmî’nin iki hey’eti beher sene Teşrin-i sânî iptidâsında tecemmu eder
                  ve bâ-irade-i seniye açılır ve mart iptidâsında yine bâ-irade-i seniye kapanır ve
                  bu hey’etlerden biri diğerinin müçtemi bulunmadığı zamanda mün’akid olamaz. </p>
            </div>
            <div n="44" type="article" xml:lang="ota-Latn-TR">
               <head xml:lang="ota-Latn-TR">MADDE 44.</head>
               <p xml:lang="ota-Latn-TR">Zât-ı Hazret-i Pâdişâhî, Devlet’çe görülecek lüzum üzerine Meclis-i Umûmî’yi
                  vaktinden evvel dahi açar ve müddet-i muayyene-i içtimaını da tenkis veya temdit
                  eder. </p>
            </div>
            <div n="45" type="article" xml:lang="ota-Latn-TR">
               <head xml:lang="ota-Latn-TR">MADDE 45.</head>
               <p xml:lang="ota-Latn-TR">Meclis-i Umûmî’nin yevm-i küşadında Zât-ı Hazret-i Pâdişâhî veyahut taraflarından
                  bi-l-vekâle Sadr-ı A’zam hazır olduğu ve Vükelâ-yı Devlet’le iki hey’etin âzâ-yı
                  mevcûdesi birlikte bulundukları halde resmî küşad icrâ olunup sene-i câriye
                  zarfında Devlet’in ahval-i dahiliye ve münasebât-ı hariciyesine ve sene-i âtiyyede
                  ittihazına lüzum görülecek tedabir ve teşebbüsâta dair bir nutk-ı hümâyûn kırâat
                  olunur. </p>
            </div>
            <div n="46" type="article" xml:lang="ota-Latn-TR">
               <head xml:lang="ota-Latn-TR">MADDE 46.</head>
               <p xml:lang="ota-Latn-TR">Meclis-i Umûmî âzâlığına intihâb veya nasbolunan zevât Meclis’in yevm-i küşadında
                  Sadr-ı A’zam huzurunda ve o gün hazır bulunmayan olur ise mensup olduğu Hey’et
                  müçtemi olduğu halde Reîsleri huzurunda Zât-ı Hazret-i Pâdişâhî’ye ve vatanına
                  sadakat ve Kanûn-ı Esâsî ahkâmına ve uhdesine tevdi olunan vazifeye riayetle
                  hilâfından mücanebet eyleyeceğine tahlif edilür. </p>
            </div>
            <div n="47" type="article" xml:lang="ota-Latn-TR">
               <head xml:lang="ota-Latn-TR">MADDE 47.</head>
               <p xml:lang="ota-Latn-TR">Meclis-i Umûmî âzâsı rey ve mütalâa beyanında muhtar olarak bunlardan hiçbiri bir
                  gûna va’d-u vaîd ve talimat kaydı altında bulunamaz ve gerek verdiği reylerden ve
                  gerek Meclis’in müzakerâtı esnasında beyan ettiği mütalâalardan dolayı bir vechile
                  itham olunamaz; meğer ki Meclis’in Nizâmnâme-i Dahilî’si hilâfında hareket etmiş
                  ola. Bu takdirde nizâmnâme-i mezkûr hükmünce muamele görür. </p>
            </div>
            <div n="48" type="article" xml:lang="ota-Latn-TR">
               <head xml:lang="ota-Latn-TR">MADDE 48.</head>
               <p xml:lang="ota-Latn-TR">Meclis-i Umûmî âzâsından birinin hıyanet ve Kanûn-ı Esâsî’yi nakz ve ilgaya
                  tasaddi ve irtikâp töhmetlerinden biri ile müttehem olduğuna mensub olduğu Hey’et
                  âzâ-yı mevcûdesinin sülüsân-ı ekseriyet-i mutlakasile karar verilir veyahut
                  kanûnen hapis ve nefyi mûcib bir ceza ile mahkûm olur ise âzâlık sıfatı zâil olur
                  ve bu ef’âlin muhakemesile mücazaâtı ait olduğu mahkeme tarafından rü’yet ve
                  hükmolunur. </p>
            </div>
            <div n="49" type="article" xml:lang="ota-Latn-TR">
               <head xml:lang="ota-Latn-TR">MADDE 49.</head>
               <p xml:lang="ota-Latn-TR">Meclis-i Umûmî âzâsından herbiri reyini bizzat itâ eder ve herbirinin müzakerede
                  bulunan bir maddenin red ve kabûlüne dair rey vermekten içtinaba hakkı vardır.
               </p>
            </div>
            <div n="50" type="article" xml:lang="ota-Latn-TR">
               <head xml:lang="ota-Latn-TR">MADDE 50.</head>
               <p xml:lang="ota-Latn-TR">Bir kimse zikrolunan iki Hey’et’in ikisine birden âzâ olamaz. </p>
            </div>
            <div n="51" type="article" xml:lang="ota-Latn-TR">
               <head xml:lang="ota-Latn-TR">MADDE 51.</head>
               <p xml:lang="ota-Latn-TR">Meclis-i Umûmî Hey’etlerinden ikisinde dahi mürettep olan âzânın nısfından bir
                  ziyade hazır bulunmadıkça müzakereye mubaderet olunamaz ve kâffe-i müzakerât
                  sülüsân-ı ekseriyetile meşrut olmayan husûsâtta hazır bulunan âzânın ekseriyet-i
                  mutlakasile karargîr olur ve tesavi-i ârâ vukuunda Reîs’in reyi iki addedilir.
               </p>
            </div>
            <div n="52" type="article" xml:lang="ota-Latn-TR">
               <head xml:lang="ota-Latn-TR">MADDE 52.</head>
               <p xml:lang="ota-Latn-TR">Bir kimse şahsına müteallik da’vâsından dolayı Meclis-i Umûmî’nin iki Hey’etinden
                  birine arzuhal verdiği halde eğer evvelâ ait olduğu memurîn-i Devlete veyahut o
                  memurların tâbi bulundukları mercie müracaat etmediği tebeyyün ederse arzuhali
                  reddolunur. </p>
            </div>
            <div n="53" type="article" xml:lang="ota-Latn-TR">
               <head xml:lang="ota-Latn-TR">MADDE 53.</head>
               <p xml:lang="ota-Latn-TR">Müceddeden kanûn tanzîmi veya kavânîn-i mevcûdeden birinin ta’dîli teklifi
                  Hey’et-i Vükelâ’ya ait olduğu gibi, Hey’et-i Â’yân ve Hey’et-i Meb’ûsân’ın dahi
                  kendi vazife-i muayyeneleri dairesinde bulunan mevâd için kanûn tanzîmini veyahut
                  kavânîn-i mevcûdeden birinin ta’dîlini istidaya salâhiyetleri olmağla evvelce
                  Makam-ı Sadâret vasıtası ile Taraf-ı Şâhâne’den istîzan olunarak irade-i seniye
                  müteallik buyurulur ise ait olduğu dairelerden verilecek izahât ve tafsilât
                  üzerine lâyıhalarının tanzîmi Şûrâ-yı Devlet’e havale olunur. </p>
            </div>
            <div n="54" type="article" xml:lang="ota-Latn-TR">
               <head xml:lang="ota-Latn-TR">MADDE 54.</head>
               <p xml:lang="ota-Latn-TR">Şûrâ-yı Devlet’te bi-l-müzakere tanzîm olunacak kavânîn lâyıhaları Hey’et-i
                  Meb’ûsân’da ba’dehû Hey’et-i Â’yân’da tetkik ve kabûl olunduktan sonra icrâ-yı
                  ahkâmına irade-i seniye-i Hazret-i Pâdişâhî müteallik buyurulur ise düstûr-ül-amel
                  olur ve işbu hey’etlerin birinde kat’iyyen reddolunan kanûn lâyıhası o senenin
                  müddet-i içtimaiyesinde tekrar mevki-i müzakereye konulamaz. </p>
            </div>
            <div n="55" type="article" xml:lang="ota-Latn-TR">
               <head xml:lang="ota-Latn-TR">MADDE 55.</head>
               <p xml:lang="ota-Latn-TR">Bir kanûn lâyıhası evvelâ Hey’et-i Meb’ûsân’da ba’dehû Hey’et-i Â’yân’da bend bend
                  okunup ve her bendine rey verilüp ekseriyet-i ârâ ile karar verilmedikçe ve
                  ba’de-l-karar hey’et-i mecmuası için dahi be-tekrar ekseriyetle karar hâsıl
                  olmadıkça kabûl olunmuş olmaz. </p>
            </div>
            <div n="56" type="article" xml:lang="ota-Latn-TR">
               <head xml:lang="ota-Latn-TR">MADDE 56.</head>
               <p xml:lang="ota-Latn-TR">Bu Hey’etler Vükelâ’dan veya onların göndereceği vekillerden veya kendi
                  âzâlarından olmayan veyahut resmen da’vet olunmuş memurînden bulunmayan hiç
                  kimseyi gerek asaleten ve gerek bir cemaat tarafından vekâleten bir madde ifadesi
                  için gelmiş olduğu halde aslâ kabûl edemez ve ifadelerini istima’ eyleyemez. </p>
            </div>
            <div n="57" type="article" xml:lang="ota-Latn-TR">
               <head xml:lang="ota-Latn-TR">MADDE 57.</head>
               <p xml:lang="ota-Latn-TR">Hey’et’lerin müzakerâtı lisan-ı Türkî üzere cereyan eder ve müzakere olunacak
                  lâyıhaların sûretleri tab’ ile yevm-i müzakereden evvel âzâya tevzi olunur. </p>
            </div>
            <div n="58" type="article" xml:lang="ota-Latn-TR">
               <head xml:lang="ota-Latn-TR">MADDE 58.</head>
               <p xml:lang="ota-Latn-TR">Hey’et’lerde verilecek reyler ya tâyin-i esamî veyahut işarât-ı mahsûsa veyahut
                  rey-i hafî ile olur. Rey-i hafî usûlünün icrâsı âzâ-yı mevcûdenin ekseriyet-i
                  ârâsı ile karar verilmeğe mütevakkıftır. </p>
            </div>
            <div n="59" type="article" xml:lang="ota-Latn-TR">
               <head xml:lang="ota-Latn-TR">MADDE 59.</head>
               <p xml:lang="ota-Latn-TR">Her Hey’et’in inzibât-ı dahilîsini münhasıran kendi Reîsi icrâ eder. </p>
            </div>
            </div>
            <div type="section" n="6" xml:lang="ota-Latn-TR">
               <head xml:lang="ota-Latn-TR">HEY’ET-İ Â’YÂN</head>
            <div n="60" type="article" xml:lang="ota-Latn-TR">
               <head xml:lang="ota-Latn-TR">MADDE 60.</head>
               <p xml:lang="ota-Latn-TR">Hey’et-i Â’yân’ın Reîsi ve âzâsı nihayet mikdarı Hey’et-i Meb’ûsân âzâsının sülüsî
                  mikdarını tecavüz etmemek üzere doğrudan doğruya Taraf-ı Hazret-i Pâdişâhî’den
                  nasbolunur. </p>
            </div>
            <div n="61" type="article" xml:lang="ota-Latn-TR">
               <head xml:lang="ota-Latn-TR">MADDE 61.</head>
               <p xml:lang="ota-Latn-TR">Hey’et-i Â’yân’a âzâ tâyin olunabilmek için âsâr ve ef’âli umûmun vüsûk ve
                  itimadına şayan ve umûr-ı Devlet’te hidemât-ı memdûhesi mesbûk ve mütearif
                  zevâttan olmak ve kırk yaşından aşağı bulunmamak lâzımdır. </p>
            </div>
            <div n="62" type="article" xml:lang="ota-Latn-TR">
               <head xml:lang="ota-Latn-TR">MADDE 62.</head>
               <p xml:lang="ota-Latn-TR">Hey’et-i Â’yân âzâlığı kayd-ı hayat iledir. Bu memuriyetlere vükelâlık ve valilik
                  ve ordu müşîrliği ve kadı-askerlik ve elçilik ve patriklik ve hahambaşılık
                  memuriyetinde bulunmuş olan mazulînden ve berrî ve bahrî ferikândan ve sıfat-ı
                  lâzimeyi cami’ sair zevâttan münasipleri tâyin olunur. Kendü taleplerile Devlet’çe
                  sair memuriyete tâyin olunanlar âzâlık memuriyetinden sâkıt olur. </p>
            </div>
            <div n="63" type="article" xml:lang="ota-Latn-TR">
               <head xml:lang="ota-Latn-TR">MADDE 63.</head>
               <p xml:lang="ota-Latn-TR">Hey’et-i Â’yân’ın âzâlık maaşı şehriye on bin kuruştur. Başka bir nâm ile
                  Hazine’den muvazzaf olan âzânın maaş ve tâyini eğer on bin kuruştan dûn ise ol
                  mikdara iblâğ olunur ve eğer on bin kuruş veya ziyade ise ibka olunur. </p>
            </div>
            <div n="64" type="article" xml:lang="ota-Latn-TR">
               <head xml:lang="ota-Latn-TR">MADDE 64.</head>
               <p xml:lang="ota-Latn-TR">Hey’et-i Â’yân Hey’et-i Meb’ûsân’dan verilen kavânîn ve muvazene lâyıhalarını
                  tetkik ile eğer bunlarda esasen umûr-ı dinîyeye ve Zât-ı Hazret-i Pâdişâhî’nin
                  hukuk-ı seniyesine ve hürriyete ve Kanûn-ı Esâsî ahkâmına ve Devlet’in tamamiyet-i
                  mülkiyesine ve memleketin emniyet-i dahiliyesine ve vatanın esbâb-ı müdafaa ve
                  muhafazasına ve âdâb-ı umûmîyeye halel verir bir şey görür ise mütalâasının
                  ilâvesile ya kat’iyyen red veyahut ta’dîl ve tashih olunmak üzere Hey’et-i
                  Meb’ûsân’a iade eder ve kabûl ettiği lâyıhaları tasdik ile Makam-ı Sadâret’e
                  arzeyler ve Hey’et’e takdim olunan arzuhalları bittetkik lüzum görür ise ilâve-i
                  mütalâa ile beraber Makam-ı Sadâret’e takdim eder.  </p>
            </div>
            </div>
            <div type="section" n="7" xml:lang="ota-Latn-TR">
               <head xml:lang="ota-Latn-TR">HEY’ET-İ MEB’ÛSÂN</head>
            <div n="65" type="article" xml:lang="ota-Latn-TR">
               <head xml:lang="ota-Latn-TR">MADDE 65.</head>
               <p xml:lang="ota-Latn-TR">Hey’et-i Meb’ûsân’ın mikdar-ı âzâsı tebaa-i Osmaniye’den her elli bin nüfus-ı
                  zükûrda bir nefer olmak itibariyle tertip olunur. </p>
            </div>
            <div n="66" type="article" xml:lang="ota-Latn-TR">
               <head xml:lang="ota-Latn-TR">MADDE 66.</head>
               <p xml:lang="ota-Latn-TR">Emr-i intihâb rey-i hafî kaidesi üzerine müessestir. Sûret-i icrâsı Kanûn-ı mahsûs
                  ile tâyin olunacaktır. </p>
            </div>
            <div n="67" type="article" xml:lang="ota-Latn-TR">
               <head xml:lang="ota-Latn-TR">MADDE 67.</head>
               <p xml:lang="ota-Latn-TR">Hey’et-i Meb’ûsân âzâlığı ile Hükûmet memuriyeti bir zât uhdesinde içtima’ edemez.
                  Fakat Vükelâ’dan intihâb olunanların âzâlığı mücazdır ve sair memurînden biri
                  meb’ûsluğa intihâb olunur ise kabûl edip etmemek yed-i ihtiyarındadır. Fakat kabûl
                  ettiği halde memuriyetinden infisal eder. </p>
            </div>
            <div n="68" type="article" xml:lang="ota-Latn-TR">
               <head xml:lang="ota-Latn-TR">MADDE 68.</head>
               <p xml:lang="ota-Latn-TR">Hey’et-i Meb’ûsân için âzâlığa intihâbı câiz olmayanlar şunlardır: Evvelâ, tebaa-i
                  Devlet-i Âliye’den olmayan; sâniyen, nizâm-ı mahsûsu mûcibince muvakkaten hizmet-i
                  ecnebiye imtiyazını hâiz olan; salisen, Türkçe bilmeyen; râbian, otuz yaşını ikmal
                  etmeyen; hâmisen, hîn-i intihâbda bir kimsenin hizmetkârlığında bulunan; sâdisen,
                  iflâs ile mahkûm olup da iade-i itibar etmemiş olan; sâbian, sû-i ahvâl ile
                  müştehir olan; sâminen, mahcûriyetine hüküm lâhik olup da fekk-i hacir edilmeyen;
                  tâsian, hukuk-ı medeniyeden sâkıt olmuş olan; âşiren, tâbiiyet-i ecnebiye
                  iddiasında bulunan kimselerdir. Bunlar meb’ûs olamaz. Dört seneden sonra icrâ
                  olunacak iltihaplarda meb’ûs olmak için Türkçe okumak ve mümkün mertebe yazmak
                  dahi şart olacaktır. </p>
            </div>
            <div n="69" type="article" xml:lang="ota-Latn-TR">
               <head xml:lang="ota-Latn-TR">MADDE 69.</head>
               <p xml:lang="ota-Latn-TR">Meb’ûsân intihâb-ı umûmîsi dört senede bir kerre icrâ olunur ve her meb’ûsun
                  müddet-i memuriyeti dört seneden ibaret olup fakat tekrar intihâb olunmak câizdir.
               </p>
            </div>
            <div n="70" type="article" xml:lang="ota-Latn-TR">
               <head xml:lang="ota-Latn-TR">MADDE 70.</head>
               <p xml:lang="ota-Latn-TR">Meb’ûsların intihâb-ı umûmîsine Hey’et’in mebde-i içtimaı olan Teşrin-i sânîden
                  lâ-akall dört mah mukaddem başlanılır. </p>
            </div>
            <div n="71" type="article" xml:lang="ota-Latn-TR">
               <head xml:lang="ota-Latn-TR">MADDE 71.</head>
               <p xml:lang="ota-Latn-TR">Hey’et-i Meb’ûsân âzâsının her biri kendini intihâb eden dairenin ayrıca vekili
                  olmayıp umûm Osmanlı’ların vekili hükmündedir. </p>
            </div>
            <div n="72" type="article" xml:lang="ota-Latn-TR">
               <head xml:lang="ota-Latn-TR">MADDE 72.</head>
               <p xml:lang="ota-Latn-TR">Müntehibler intihâb edecekleri meb’ûsları mensup oldukları dâire-i vilâyet
                  ahalisinden intihâb etmeğe mecbûrdur. </p>
            </div>
            <div n="73" type="article" xml:lang="ota-Latn-TR">
               <head xml:lang="ota-Latn-TR">MADDE 73.</head>
               <p xml:lang="ota-Latn-TR">Bâ-irade-i seniye Hey’et-i Meb’ûsân feshile dağıldığı halde nihayet altı ayda
                  müçtemi olmak üzere umûm meb’ûsânın müceddeden intihâbına başlanılacaktır.
               </p>
            </div>
            <div n="74" type="article" xml:lang="ota-Latn-TR">
               <head xml:lang="ota-Latn-TR">MADDE 74.</head>
               <p xml:lang="ota-Latn-TR">Hey’et-i Meb’ûsân âzâsından biri vefat eder veya esbâb-ı hacriye-i meşrûadan
                  birine dûçar olur veya bir uzun müddette Meclis’e devam etmez veyahut istifa eder
                  veya mahkûmiyet veya kabûl-i memuriyet cihetile âzâlıktan sâkıt olursa yerine
                  nihayet gelecek içtimaa yetişmek üzere usûlü vechile diğeri tâyin olunur. </p>
            </div>
            <div n="75" type="article" xml:lang="ota-Latn-TR">
               <head xml:lang="ota-Latn-TR">MADDE 75.</head>
               <p xml:lang="ota-Latn-TR">Münhal olan meb’ûsluk makamlarına intihâb olunacak âzânın memuriyeti gelecek
                  intihâb-ı umûmî zamanına kadardır. </p>
            </div>
            <div n="76" type="article" xml:lang="ota-Latn-TR">
               <head xml:lang="ota-Latn-TR">MADDE 76.</head>
               <p xml:lang="ota-Latn-TR">Meb’ûslardan her birine beher sene içtimaı için Hazine’den yirmi bin kuruş
                  verilecek ve şehriye beş bin kuruş maaş itibarile memurin-i mülkiye nizâmına
                  tevfikan azimet ve avdet harcırahı itâ kılınacaktır. </p>
            </div>
            <div n="77" type="article" xml:lang="ota-Latn-TR">
               <head xml:lang="ota-Latn-TR">MADDE 77.</head>
               <p xml:lang="ota-Latn-TR">Hey’et-i Meb’ûsân Riyaseti’ne Hey’et tarafından ekseriyetle üç ve ikinci ve üçüncü
                  riyasetlere üçer nefer ki cem’an dokuz zât intihâb olunarak Huzur-ı Şâhâne’ye
                  arzile bunlardan birisi riyasete ve ikisi reîs vekâletlerine bâ-irade-i seniye
                  tercih ve memuriyetleri icrâ kılınır. </p>
            </div>
            <div n="78" type="article" xml:lang="ota-Latn-TR">
               <head xml:lang="ota-Latn-TR">MADDE 78.</head>
               <p xml:lang="ota-Latn-TR">Hey’et-i Meb’ûsân’ın müzakerâtı alenîdir. Fakat bir madde-i mühimmeden dolayı
                  müzakerâtı hafî tutulmak Vükelâ cânibinden veyahut Hey’et-i Meb’ûsân’ın âzâsından
                  onbeş zât tarafından teklif olundukta, Hey’etin içtima’ ettiği mahal âzânın
                  maadasından tahliye edilerek teklifin red veya kabûlü için ekseriyet-i ârâya
                  müracaat edilür. </p>
            </div>
            <div n="79" type="article" xml:lang="ota-Latn-TR">
               <head xml:lang="ota-Latn-TR">MADDE 79.</head>
               <p xml:lang="ota-Latn-TR">Hey’et-i Meb’ûsân’ın müddet-i içtimaiyesinde âzâdan hiç biri Hey’et tarafından
                  ithama sebeb-i kâfi bulunduğuna ekseriyetle karar verilmedikçe veyahut bir cünha
                  veya cinayet icrâ eder iken veya icrâyı müteakip tutulmadıkça, tevkif ve muhakeme
                  olunamaz. </p>
            </div>
            <div n="80" type="article" xml:lang="ota-Latn-TR">
               <head xml:lang="ota-Latn-TR">MADDE 80.</head>
               <p xml:lang="ota-Latn-TR">Hey’et-i Meb’ûsân kendisine havale olunacak kavânîn lâyıhalarını müzakere ile
                  bunlardan umûr-ı mâliyeye ve Kanûn-ı Esâsî’ye taallûk eder maddeleri red veya
                  kabûl veyahut ta’dîl eder ve mesarif-i umûmiye muvazene kanûnunda gösterildiği
                  vechile Hey’et-i Meb’ûsân’da tafsilâtile tetkik olunduktan sonra mikdarına Vükelâ
                  ile birlikte karar verilür ve buna karşılık olacak vâridâtın keyfiyeti ve
                  kemmiyeti ve sûret-i tevzi ve tedariki kezalik Vükelâ ile birlikte tâyin edilir.
                   </p>
            </div>
            </div>
            <div type="section" n="8" xml:lang="ota-Latn-TR">
               <head xml:lang="ota-Latn-TR">MEHÂKİM</head>
            <div n="81" type="article" xml:lang="ota-Latn-TR">
               <head xml:lang="ota-Latn-TR">MADDE 81.</head>
               <p xml:lang="ota-Latn-TR">Kanûn-ı mahsûsuna tevfikan taraf-ı Devlet’ten nasbolunan ve yedlerine berât-ı
                  şerif verilen hâkimler lâ-yen-azldir. Fakat istifaları kabûl olunur. Hâkimlerin
                  terekkiyatı ve meslekleri ve tebdîl-i memuriyetleri ve tekaüdleri ve bir cürüm ile
                  mahkûmiyet üzerine azil olunmaları dahi kanûn-ı mahsûsu hükmüne tâbidir ve
                  hâkimlerin ve mehâkim memurlarının matlûb olan evsafını işbu kanûn irae eder. </p>
            </div>
            <div n="82" type="article" xml:lang="ota-Latn-TR">
               <head xml:lang="ota-Latn-TR">MADDE 82.</head>
               <p xml:lang="ota-Latn-TR">Mahkemelerde her nev’i muhakeme alenen cereyan eder ve ilâmâtın neşrine mezûniyet
                  vardır. Ancak kanûnda musarrah esbâba mebni mahkeme muhakemeyi hafî tutabilir.
               </p>
            </div>
            <div n="83" type="article" xml:lang="ota-Latn-TR">
               <head xml:lang="ota-Latn-TR">MADDE 83.</head>
               <p xml:lang="ota-Latn-TR">Herkes huzur-ı mahkemede hukukunu muhafaza için lüzum gördüğü vesait-i meşruayı
                  istimal edebilir. </p>
            </div>
            <div n="84" type="article" xml:lang="ota-Latn-TR">
               <head xml:lang="ota-Latn-TR">MADDE 84.</head>
               <p xml:lang="ota-Latn-TR">Bir mahkeme vazifesi dahilinde olan dâvânın her ne vesile ile olursa olsun
                  rü’yetinden imtina edemez ve bir kerre rü’yetine veyahut rü’yeti için iktiza eden
                  tahkikat-ı evveliyeye başlandıktan sonra tatil veya tâviki dahi câiz olamaz; meğer
                  ki müddeî dâvâdan keff-i yed etmiş ola. Şu kadar ki cezaya müteallik deâvîde
                  Hükûmet’e ait olan hukuk nizâmı vechile yine icrâ olunur. </p>
            </div>
            <div n="85" type="article" xml:lang="ota-Latn-TR">
               <head xml:lang="ota-Latn-TR">MADDE 85.</head>
               <p xml:lang="ota-Latn-TR">Her dâvâ ait olduğu mahkemede rü’yet olunur. Eşhas ile Hükûmet beynindeki dâvâlar
                  dahi mehâkim-i umûmîyeye aittir. </p>
            </div>
            <div n="86" type="article" xml:lang="ota-Latn-TR">
               <head xml:lang="ota-Latn-TR">MADDE 86.</head>
               <p xml:lang="ota-Latn-TR">Mahkemeler her türlü müdehelâttan âzâdedir. </p>
            </div>
            <div n="87" type="article" xml:lang="ota-Latn-TR">
               <head xml:lang="ota-Latn-TR">MADDE 87.</head>
               <p xml:lang="ota-Latn-TR">Deâvî-i şer’iyye mehâkim-i şer’iyyede ve deâvî-i nizâmiyye mehâkim-i nizâmiyyede
                  rü’yet olunur. </p>
            </div>
            <div n="88" type="article" xml:lang="ota-Latn-TR">
               <head xml:lang="ota-Latn-TR">MADDE 88.</head>
               <p xml:lang="ota-Latn-TR">Mahkemelerin sunûf ve vezaif ve salâhiyetinin derecât ve taksimâtı ve hükkâmın
                  tavzifi kavânîne müstenittir. </p>
            </div>
            <div n="89" type="article" xml:lang="ota-Latn-TR">
               <head xml:lang="ota-Latn-TR">MADDE 89.</head>
               <p xml:lang="ota-Latn-TR">Her ne nâm ile olur ise olsun, bazı mevâdd-ı mahsûsayı rü’yet ve hükmetmek için
                  mehâkim-i muayene haricinde fevk-al-âde bir mahkeme veyahut hüküm vermek
                  salâhiyetini hâiz komisyon teşkili kat’iyyen câiz değildir. Fakat kanûnen muayyen
                  olduğu vechile tâyin-i mevla ve tahkim câizdir. </p>
            </div>
            <div n="90" type="article" xml:lang="ota-Latn-TR">
               <head xml:lang="ota-Latn-TR">MADDE 90.</head>
               <p xml:lang="ota-Latn-TR">Hiçbir hâkim hâkimlik sıfatiyle Devlet’in maaşlı bir başka memuriyetini uhdesinde
                  cem’edemez. </p>
            </div>
            <div n="91" type="article" xml:lang="ota-Latn-TR">
               <head xml:lang="ota-Latn-TR">MADDE 91.</head>
               <p xml:lang="ota-Latn-TR">Umûr-ı cezaiyede hukuk-ı âmmeyi vikâyeye memur müddeîumûmîler bulunacak ve
                  bunların vezaif ve derecâtı kanûn ile tâyin kılınacaktır.  </p>
            </div>
            </div>
            <div type="section" n="9" xml:lang="ota-Latn-TR">
               <head xml:lang="ota-Latn-TR">DÎVÂN-I ÂLÎ</head>
            <div n="92" type="article" xml:lang="ota-Latn-TR">
               <head xml:lang="ota-Latn-TR">MADDE 92.</head>
               <p xml:lang="ota-Latn-TR">Dîvân-ı Âlî otuz âzâdan mürekkeptir. Bunların onu Hey’et-i Â’yân ve onu Şûrâ-yı
                  Devlet ve onu Mahkeme-i Temyiz ve İstinaf rüesa ve âzâsından kur’a ile tefrik ve
                  tâyin olunarak Hey’et-i Â’yân dairesinde lüzum göründükçe bâ-irade-i seniye
                  akdolunur. Vazifesi Vükelâ ile Mahkeme-i Temyiz rüesa ve âzâsının ve zât ve
                  hukuk-ı Şâhâne aleyhinde harekete ve Devlet’i bir hal-i muhataraya ilkâya tasaddi
                  eyleyenlerin muhakemesidir. </p>
            </div>
            <div n="93" type="article" xml:lang="ota-Latn-TR">
               <head xml:lang="ota-Latn-TR">MADDE 93.</head>
               <p xml:lang="ota-Latn-TR">Dîvân-ı Âlî ikiye münkasem olup biri Dâire-i İthamiye ve biri Divân-ı Hüküm’dür.
                  Dâire-i İthamiye dokuz âzâdan ibaret olup bunun üçü Hey’et-i Â’yân ve üçü Divân-ı
                  Temyiz ve İstinaf ve üçü Şûrâ-yı Devlet âzâsından Dîvân-ı Âlî’ye alınacak âzâ
                  içinden kur’a ile intihâb olunur. </p>
            </div>
            <div n="94" type="article" xml:lang="ota-Latn-TR">
               <head xml:lang="ota-Latn-TR">MADDE 94.</head>
               <p xml:lang="ota-Latn-TR">Bu Daire şikâyet olunan zevâtın müttehem olup olmadığına sülüsân-ı ekseriyetile
                  karar verir ve Dâire-i İthamiye’de bulunanlar Divân-ı Hüküm’de bulunamaz. </p>
            </div>
            <div n="95" type="article" xml:lang="ota-Latn-TR">
               <head xml:lang="ota-Latn-TR">MADDE 95.</head>
               <p xml:lang="ota-Latn-TR">Divân-ı Hüküm, yedisi Hey’et-i Â’yân ve yedisi Divân-ı Temyiz ve İstinaf ve yedisi
                  Şûrâ-yı Devlet rüesa ve âzâsından olmak üzere Dîvân-ı Âlî âzâsının yirmibir
                  neferinden mürekkep olarak Dâire-i İthamiyye tarafından muhakemesi lâzım olduğuna
                  karar verilmiş dâvâlar hakkında âzâ-yı mürettebenin sülüsân-ı ekseriyetile
                  kat’iyyen ve kavânîn-i mevzuasına tatbikan hükmeder ve hükümleri kabil-i istinaf
                  ve temyiz değildir.  </p>
            </div>
            </div>
            <div type="section" n="10" xml:lang="ota-Latn-TR">
               <head xml:lang="ota-Latn-TR">UMÛR-I MÂLİYE</head>
            <div n="96" type="article" xml:lang="ota-Latn-TR">
               <head xml:lang="ota-Latn-TR">MADDE 96.</head>
               <p xml:lang="ota-Latn-TR">Tekâlif-i Devletin hiçbiri bir kanûn ile tâyin olunmadıkça vaz’ ve tevzi ve
                  istihsal olunamaz. </p>
            </div>
            <div n="97" type="article" xml:lang="ota-Latn-TR">
               <head xml:lang="ota-Latn-TR">MADDE 97.</head>
               <p xml:lang="ota-Latn-TR">Devlet’in bütçesi vâridât ve mesarifât-ı takribiyesini mübeyyin kanûndur.
                  Tekâlif-i Devletin vaz’ ve tevzi ve tahsil emrinde müstenit olacağı kanûn budur.
               </p>
            </div>
            <div n="98" type="article" xml:lang="ota-Latn-TR">
               <head xml:lang="ota-Latn-TR">MADDE 98.</head>
               <p xml:lang="ota-Latn-TR">Bütçe yani Muvazene-i Umûmîye Kanûnu Meclis-i Umûmî’de madde be madde tetkik ve
                  kabûl olunur. Vâridât ve mesarifât-ı muhammeninin müfredâtını câmi’ olmak üzere
                  ana merbut olan cedveller nizâmen tâyin olunan numûnesine tevfikan aksam ve fusûl
                  ve mevâdd-ı müteaddideye münkasem olarak bunların müzakeresi dahi fasıl fasıl icrâ
                  edilir. </p>
            </div>
            <div n="99" type="article" xml:lang="ota-Latn-TR">
               <head xml:lang="ota-Latn-TR">MADDE 99.</head>
               <p xml:lang="ota-Latn-TR">Muvazene-i Umûmîye Kanûnu müteallik olduğu senenin duhûlünde mevki-i icrâya
                  konulabilmek için lâyıhası Hey’et-i Meb’ûsân’a Meclis-i Umûmî’nin küşadı akabinde
                  itâ olunur. </p>
            </div>
            <div n="100" type="article" xml:lang="ota-Latn-TR">
               <head xml:lang="ota-Latn-TR">MADDE 100.</head>
               <p xml:lang="ota-Latn-TR">Bir kanûn-ı mahsûs ile muayyen olmadıkça emvâl-i Devletten muvazene haricinde
                  sarfiyat câiz olamaz. </p>
            </div>
            <div n="101" type="article" xml:lang="ota-Latn-TR">
               <head xml:lang="ota-Latn-TR">MADDE 101.</head>
               <p xml:lang="ota-Latn-TR">Meclis-i Umûmî’nin mün’akid bulunmadığı esnada esbâb-ı mücbire-yi fevk-al-âdeden
                  dolayı muvazene haricinde masraf ihtiyarına lüzum-ı kavi tahakkuk eder ise
                  mes’ûliyeti Hey’et-i Vükelâ’ya ait olmak ve Meclis-i Umûmî’nin küşadı akabinde ona
                  dair kanûn lâyıhası Meclis-i Umûmî’ye verilmek üzere o masrafın tesviyesi için
                  iktiza eden mebaliğin Taraf-ı Hazret-i Pâdişâhî’ye arz ve istîzân ile sâdır olacak
                  irade-i seniye üzerine tedarik ve sarfı câiz olur. </p>
            </div>
            <div n="102" type="article" xml:lang="ota-Latn-TR">
               <head xml:lang="ota-Latn-TR">MADDE 102.</head>
               <p xml:lang="ota-Latn-TR">Muvazene Kanûnunun hükmü bir seneye mahsûstur. O senenin haricinde hükmü câri
                  olamaz ancak bazı ahval-i fevk-al-âdeden dolayı Meclis-i Meb’ûsân muvazeneyi
                  kararlaştırmaksızın fesholunduğu halde hükmü bir seneyi tecavüz etmemek üzere bir
                  kararnâme ile Vükelâ-yı Devlet bâ-irade-i seniye sene-i sâbıka muvazenesinin
                  cereyan-ı ahkâmını Meclis-i Meb’ûsân’ın gelecek içtimaına kadar temdit ederler.
               </p>
            </div>
            <div n="103" type="article" xml:lang="ota-Latn-TR">
               <head xml:lang="ota-Latn-TR">MADDE 103.</head>
               <p xml:lang="ota-Latn-TR">Muhasebe-i Kat’iyye Kanûnu müteallik olduğu senenin vâridâtından istihsal olunan
                  mebaliğ ile yine o senenin mesarifâtına vukûbulan sarfiyatın mikdar-ı hakikîsini
                  mübeyyin olarak bunun şekil ve taksimâtı dahi Muvazene-i Umûmîye Kanûnuna tamamile
                  mutabık olacaktır. </p>
            </div>
            <div n="104" type="article" xml:lang="ota-Latn-TR">
               <head xml:lang="ota-Latn-TR">MADDE 104.</head>
               <p xml:lang="ota-Latn-TR">Muhasebe-i Kat’iyye Kanûnunun lâyıhası müteallik olduğu senenin hitamından
                  itibaren nihayet dört sene sonra Meclis-i Umûmî’ye itâ olunur. </p>
            </div>
            <div n="105" type="article" xml:lang="ota-Latn-TR">
               <head xml:lang="ota-Latn-TR">MADDE 105.</head>
               <p xml:lang="ota-Latn-TR">Emval-i Devlet’in kabz ve sarfına memur olanların muhasebelerini rü’yet ve
                  devairden tanzîm olunan sâl muhasebelerini tetkik ederek hulâsa-i tetkikat ve
                  netice-i mütalâatını her sene bir takrir-i mahsûs ile Hey’et-i Meb’ûsân’a
                  arzeylemek üzere bir Divân-ı Muhasebât teşkil olunacaktır. Bu Divân her üç ayda
                  bir kerre ahval-i mâliyeyi Riyaset-i Vükelâ vasıtasile bâ-takrir Taraf-ı Hazret-i
                  Pâdişâhî’ye dahi arzeder. </p>
            </div>
            <div n="106" type="article" xml:lang="ota-Latn-TR">
               <head xml:lang="ota-Latn-TR">MADDE 106.</head>
               <p xml:lang="ota-Latn-TR">Divân-ı Muhasebât’ın âzâsı oniki kişiden mürettep olacak ve herbiri Hey’et-i
                  Meb’ûsân’dan ekseriyetle azlinin lüzumu tasdik olunmadıkça memuriyetinde kayd-ı
                  hayat ile kalmak üzere bâ-irade-i seniye nasbolunacaktır. </p>
            </div>
            <div n="107" type="article" xml:lang="ota-Latn-TR">
               <head xml:lang="ota-Latn-TR">MADDE 107.</head>
               <p xml:lang="ota-Latn-TR">Divân-ı Muhasebât âzâsının evsaf ve vezayifinin tafsilâtı ve sûret-i istifa ve
                  tebdîl ve terakki ve tekaüdü ve ahkâmının keyfiyet-i teşkili bir nizâm-ı mahsûs
                  ile tâyin olunacaktır.  </p>
            </div>
            </div>
            <div type="section" n="11" xml:lang="ota-Latn-TR">
               <head xml:lang="ota-Latn-TR">VİLÂYÂT</head>
            <div n="108" type="article" xml:lang="ota-Latn-TR">
               <head xml:lang="ota-Latn-TR">MADDE 108.</head>
               <p xml:lang="ota-Latn-TR">Vilâyâtın usûl-i idâresi, tevsi-i mezûniyet ve tefrik-i vezayif kaidesi üzerine
                  müesses olup derecâtı nizâm-ı mahsûs ile tâyin kılınacaktır. </p>
            </div>
            <div n="109" type="article" xml:lang="ota-Latn-TR">
               <head xml:lang="ota-Latn-TR">MADDE 109.</head>
               <p xml:lang="ota-Latn-TR">Vilâyet ve livâ’ ve kazâ merkezlerinde olan idâre meclislerile senede bir defa
                  merkezî vilâyette içtima eden Meclis-i Umûmî âzâsının sûret-i intihâbı bir kanûn-ı
                  mahsûs ile tevsi olunacaktır. </p>
            </div>
            <div n="110" type="article" xml:lang="ota-Latn-TR">
               <head xml:lang="ota-Latn-TR">MADDE 110.</head>
               <p xml:lang="ota-Latn-TR">Vilâyât Mecâlis-i Umûmîyesinin vezayifi yapılacak kanûn-ı mahsûsunda beyan
                  olunacağı vechile turuk u maâbir tanzîmi ve itibar sandıklarının teşkili ve sanayi
                  ve ticaret ve felâhatın teshili gibi umûr-ı nafiaya müteallik mevâd hakkında ve
                  umûma ait maârif ve terbiyenin intişarı yolunda müzakerâta şâmil olmakla beraber,
                  tekâlif ve mürettebât-ı mirîyenin sûret-i tevzi ve istihsalinde ve muamelât-ı
                  sairede kavânîn ve nizâmât-ı mevzua ahkâmına muhalif gördükleri ahvalin müteallik
                  olduğu makam ve mevkilere tebliğ ile tashih ve ıslahı zımnında arz-ı iştikâ etmek
                  salâhiyetini dahi muhtevi olacaktır. </p>
            </div>
            <div n="111" type="article" xml:lang="ota-Latn-TR">
               <head xml:lang="ota-Latn-TR">MADDE 111.</head>
               <p xml:lang="ota-Latn-TR">Müsakkafât ve müstagallât ve nukûd-ı mevkufe hâsılâtının şurût-ı vakfiyesi ve
                  teamül-i kadîmi vechile meşrûtunlehine ve hayrât ve müberrâta sarfolunmak üzere
                  vasiyet edilen emvalin vasiyetnâmelerde muharrer olduğu üzere mûsâlehine sarfına
                  ve emval-i eytamın nizâmnâme-i mahsûsu vechile sûret-i idâresine nezaret etmek
                  üzere her kazâda her milletin bir cemaat meclisi bulunacak ve bu meclisler tanzîm
                  edilecek nizâmât-ı mahsûsası vechile her milletin müntehâb efradından mürekkep
                  olacaktır. Ve mecâlis-i mezkûre mahalleri hükûmetlerini ve Vilâyât Mecâlis-i
                  Umûmîyesini kendilerine merci bilecektir. </p>
            </div>
            <div n="112" type="article" xml:lang="ota-Latn-TR">
               <head xml:lang="ota-Latn-TR">MADDE 112.</head>
               <p xml:lang="ota-Latn-TR">Umûr-ı belediye Der-saâdet ve taşralarda bil-intihâb teşkil olunacak Devair-i
                  Belediye Meclislerile idâre olunacak ve bu dairelerin sûret-i teşkili ve vezaifi
                  ve âzâsının sûret-i intihâbı kanûn-ı mahsûs ile tâyin kılınacaktır. 
               </p>
            </div>
            </div>
            <div type="section" n="12" xml:lang="ota-Latn-TR">
               <head xml:lang="ota-Latn-TR">MEVÂDD-I ŞETTÂ</head>
            <div n="113" type="article" xml:lang="ota-Latn-TR">
               <head xml:lang="ota-Latn-TR">MADDE 113.</head>
               <p xml:lang="ota-Latn-TR">Mülkün bir cihetinde ihtilâl zuhur edeceğini müeyyid âsâr ve emarât görüldüğü
                  halde Hükûmet-i seniyenin o mahalle mahsûs olmak üzere muvakkaten (idâre-i örfiye)
                  ilânına hakkı vardır. (idâre-i örfiye) kavânîn ve nizâmât-ı mülkiyenin muvakkaten
                  tatilinden ibaret olup (idâre-i örfiye) tahtında bulunan mahallin sûret-i idâresi
                  nizâm-ı mahsûs ile tâyin olunacaktır. Hükûmetin emniyetini ihlâl ettikleri idâre-i
                  zâbıtanın tahkikat-ı mevsukası üzerine sabit olanları memâlik-i mahrusâ-i
                  şâhâneden ihraç ve teb’îd etmek münhasıran Zât-ı Hazret-i Pâdişâhî’nin yed-i
                  iktidarındadır[, ]. </p>
            </div>
            <div n="114" type="article" xml:lang="ota-Latn-TR">
               <head xml:lang="ota-Latn-TR">MADDE 114.</head>
               <p xml:lang="ota-Latn-TR">Osmanlı efradının kâffesince tahsil-i maârifin birinci mertebesi mecbûrî olacak ve
                  bunun derecât ve teferrüâtı nizâm-ı mahsûs ile tâyin kılınacaktır. </p>
            </div>
            <div n="115" type="article" xml:lang="ota-Latn-TR">
               <head xml:lang="ota-Latn-TR">MADDE 115.</head>
               <p xml:lang="ota-Latn-TR">Kanûn-ı Esâsî’nin bir maddesi bile hiçbir sebeb ve bahane ile tatil veya icrâdan
                  iskat edilemez. </p>
            </div>
            <div n="116" type="article" xml:lang="ota-Latn-TR">
               <head xml:lang="ota-Latn-TR">MADDE 116.</head>
               <p xml:lang="ota-Latn-TR">Kanûn-ı Esâsî’nin mevâdd-ı mündericesinden bazılarının icab-ı hale ve vakte göre
                  tağyir ve ta’dîline lüzum-ı sahih ve kat’î göründüğü halde zikr-i âti şerait ile
                  ta’dîli câiz olabilir. Şöyle ki, ya Hey’et-i Vükelâ veya Hey’et-i Â’yân veya
                  Hey’et-i Meb’ûsân tarafından işbu ta’dîle dair bir teklif vukûbulduğu halde evvelâ
                  Meclis-i Meb’ûsân’da âzâ-yı mürettebenin sülüsân-ı ekseriyetile kabûl olunur
                  ve kabûl Meclis-i Â’yân’ın kezalik sülüsân-ı ekeriyetile tasdik edildikten
                  sonra irade-i seniye dahi o merkezde sudûr eder ise ta’dîlât-ı meşrûha
                  düstûr-ül-amel olur ve Kanûn-ı Esâsî’nin ta’dîli teklif olunan bir maddesi
                  ber-vech-i meşrûh müzakerât-ı lâzimesinin icrâsile irade-i seniyesinin sudûruna
                  kadar hüküm ve kuvvetini gaip etmeksizin mer’iyy-ül-icrâ tutulur. </p>
            </div>
            <div n="117" type="article" xml:lang="ota-Latn-TR">
               <head xml:lang="ota-Latn-TR">MADDE 117.</head>
               <p xml:lang="ota-Latn-TR">Bir madde-i kanûniyenin tefsiri lâzım geldikte umûr-ı adliyeye müteallik ise
                  tâyin-i mânâsı Mahkeme-i Temyiz’e ve idâre-i mülkiyeye dair ise Şûrâ-yı Devlet’e
                  ve işbu Kanûn-ı Esâsî’den ise Hey’et-i Â’yân’a aittir. </p>
            </div>
            <div n="118" type="article" xml:lang="ota-Latn-TR">
               <head xml:lang="ota-Latn-TR">MADDE 118.</head>
               <p xml:lang="ota-Latn-TR">Elyevm düstûr-ül-amel bulunan nizâmât ve teamül ve âdat ileride vaz’olunacak
                  kavânîn ve nizâmât ile ta’dîl veya ilga olunmadıkça mer’iyy-ül-icrâ olacaktır.
               </p>
            </div>
            <div n="119" type="article" xml:lang="ota-Latn-TR">
               <head xml:lang="ota-Latn-TR">MADDE 119.</head>
               <p xml:lang="ota-Latn-TR">Meclis-i Umûmî’ye dair olan fi 10 Şevval sene 93 tarihli Talimat-ı
                  Muvakkate’nin cereyan-ı ahkâmı yalınız birinci defa içtima edecek Meclis-i
                  Umûmî’nin müddet-i in’ikadiyesi hitâmına kadar olup ondan sonra hükmü câri
                  değildir.</p>
            </div>
            </div>

            <dateline xml:lang="ota-Latn-TR">Fi <date xml:lang="ota-Latn-TR">7 Zilhicce, sene 1293</date>.</dateline>
         </div>
         <!--<div corresp="#law-ottoman-constitution-1876" type="bill" xml:lang="ota-Latn-TR">
            <head>Kanun-u Esasi</head>
            <div n="1" type="section">
               <head>Memaliki Devleti Osmaniye</head>
               <div n="1" type="article">
                  <head>Madde 1</head>
                  <p>Osmanlı Devletinin malları ve hazır orduları ve eyalatı mümtazeyi içeren ve
                     toptan olmakla hiçbir zamanda hiçbir sebeble ayrılık kabul etmez.</p>
               </div>
               <div n="2" type="article">
                  <head>Madde 2</head>
                  <p>Osmanlı Devletinin başkenti İstanbul şehridir ve şehri mezkurun sair bilâdı
                     Osmaniyeden ayrı olarak bir gûne imtiyaz ve muafiyeti yoktur.</p>
               </div>
               <div n="3" type="article">
                  <head>Madde 3</head>
                  <p>Saltanatı Seniyei Osmaniye Hilâfeti Kübrayı İslâmiyeyi haiz olarak Sülaleî Âli
                     Osmandan usulü kadimesi veçhile büyük evlada aittir.</p>
               </div>
               <div n="4" type="article">
                  <head>Madde 4</head>
                  <p>Zatı Hazreti Padişahi hasbelhilâfe İslam dininin koruyucusu ve topyekün olarak
                     bilcümle Osmanlı Devleti halkının hükümdar ve padişahıdır.</p>
               </div>
               <div n="5" type="article">
                  <head>Madde 5</head>
                  <p>Zatı Hazreti Padişahinin nefsi hümayunu mukaddes ve gayri mesuldür.</p>
               </div>
               <div n="6" type="article">
                  <head>Madde 6</head>
                  <p>Sülalei Âli Osmanın hukuku hürriye ve emval ve emlâki zatiye ve madâmelhayat
                     tahsisatı maliyeleri tekâfülü umumi tahdındadır.</p>
               </div>
               <div n="7" type="article">
                  <head>Madde 7</head>
                  <p>Vükelânın azil ve nasbı ve rütbe ve menasıp tevcihi ve nişan itası ve eyalâtı
                     mümtazenin şeraiti imtiyazilerine tevfikan icrayı tevcihatı ve meskûkat darbı
                     ve hutbelerde nâmının zikri ve düveli ecnebiye ile muahedat akdi ve harb ve
                     sulh ilânı ve kuvvei berriye ve bahriyenin kumandası ve harekâtı askeriye ve
                     ahkâmı şeriye ve kanuniyenin icrası ve devairi idarenin muamelâtına müteallik
                     nizamnamelerin tanzimi ve mücazatı kanuniyenin tahfifi veya affı ve Meclisi
                     Umuminin akt ve tatili ve ledeliktiza Heyeti Mebusanın azası yeniden intihap
                     olunmak şartile feshî hukuku mukaddesi Padişahi cümlesindendir.</p>
               </div>
            </div>
            <div n="2" type="section">
               <head>Tebaai Devleti Osmaniyenin Hukuku Umumiyesi</head>
               <div n="8" type="article">
                  <head>Madde 8</head>
                  <p> -Devleti Osmaniye tabîyetinde bulunan efradın cümlesine her hangi din ve
                     mezhepten olur ise olsun bilâ istisna Osmanlı tabir olunur ve Osmanlı sıfatı
                     kanunen muayyen olan ahvale göre istihsal ve izae edilir.</p>
               </div>
               <div n="9" type="article">
                  <head>Madde 9</head>
                  <p>Osmanlıların kâffesi hürriyeti şahsiyelerine malik ve aherin hukuku hürriyetine
                     tecavüz etmemekle mükelleftir.</p>
               </div>
               <div n="10" type="article">
                  <head>Madde 10</head>
                  <p>Hürriyeti şahsiye her türlü taarruzdan masundur. Hiç kimse kanunun tayin ettiği
                     sebeb ve suretten maada bir bahane ile mücazat olunamaz.</p>
               </div>
               <div n="11" type="article">
                  <head>Madde 11</head>
                  <p>Devleti Osmaniyenin dini İslâmdır. Bu esası vikaye ile beraber asayişi halkı ve
                     adabı umumiyeyi ihlâl etmemek şartile memaliki Osmaniyede maruf olan bilcümle
                     edyanın serbestii icrası ve cemaatı muhtelifiye verilmiş olan imtiyazatı
                     mezhebiyenin kemakân cereyanı Devletin tahtı himayesindedir.</p>
               </div>
               <div n="12" type="article">
                  <head>Madde 12</head>
                  <p>Matbuat kanun dairesinde serbesttir.</p>
               </div>
               <div n="13" type="article">
                  <head>Madde 13</head>
                  <p>Tebaai Osmaniye nizam ve kanun dairesinde ticaret ve sanat ve felahet için her
                     nevi şirketler teşkiline mezundur.</p>
               </div>
               <div n="14" type="article">
                  <head>Madde 14</head>
                  <p>Tebaai Osmaniyeden bir veya bir kaç kişinin gerek şahıslarına ve gerek umuma
                     müteallik olan kavanin ve nizamata muhalif gördükleri bir maddeden dolayı işin
                     merciine arzuhal verdikleri gibi Meclisi Umumiye dahi müddei sıfatile imzalı
                     arzuhal vermeğe ve memurinin ef’alinden iştikâye selâhiyetleri vardır.</p>
               </div>
               <div n="15" type="article">
                  <head>Madde 15</head>
                  <p>Emri tedris serbesttir. Muayyen olan kanuna tebaiyet şartile her Osmanlı umumi
                     ve hususi tedrise mezundur.</p>
               </div>
               <div n="16" type="article">
                  <head>Madde 16</head>
                  <p>Bilcümle mektepler Devletin tahtı nezaretindedir. Tebaai Osmaniye’nin terbiyesi
                     bir sıyakı ittihat ve intizam üzere olmak için iktiza eden esbaba teşebbüs
                     olunacak ve mileli muhtelifenin umuru itikadiyelerine müteallik olan usulü
                     talimiyeye halel getirilmiyecektir.</p>
               </div>
               <div n="17" type="article">
                  <head>Madde 17</head>
                  <p>Osmanlıların kâffesi huzuru kanunda ve ahvali diniye ve mezhebiyeden maada
                     memleketin hukuk ve vezaifinde mütevasidir.</p>
               </div>
               <div n="18" type="article">
                  <head>Madde 18</head>
                  <p>Tebaai Osmaniyenin hidematı Devlette istihdam olunmak için devletin lisanı
                     resmisi olan Türkçeyi bilmeleri şarttır.</p>
               </div>
               <div n="19" type="article">
                  <head>Madde 19</head>
                  <p>Devlet memuriyetinde umum tebaa ehliyet ve kabiliyetlerine göre münasip olan
                     memuriyetlere kabul olunurlar.</p>
               </div>
               <div n="20" type="article">
                  <head>Madde 20</head>
                  <p>Tekâlifi mukarrere nizamatı mahsusatına tevfikat kâffei tebaa beyninde herkesin
                     kudreti nisbetinde tarh ve tevzi olunur.</p>
               </div>
               <div n="21" type="article">
                  <head>Madde 21</head>
                  <p>Herkes usulen mutasarrıf olduğu mal ve mülkten emindir. Menafii umumiye için
                     lüzumu sabit olmadıkça ve kanunu mucibince değer bahası peşin verilmedikçe
                     kimsenin tasarrufunda olan mülk alınamaz.</p>
               </div>
               <div n="22" type="article">
                  <head>Madde 22</head>
                  <p>Memaliki Osmaniyede herkesin mesken ve menzili taarruzdan masundur. Kanunun
                     tâyin eylediği ahvalden maada bir sebeble Hükûmet tarafından cebren hiç
                     kimsenin mesken ve menziline girilemez.</p>
               </div>
               <div n="23" type="article">
                  <head>Madde 23</head>
                  <p>Yapılacak usulü muhakeme hükmünce hiç kimse kanunen mensup olduğu mahkemeden
                     başka bir mahkemeye gitmeye icbar olunamaz.</p>
               </div>
               <div n="24" type="article">
                  <head>Madde 24</head>
                  <p>Müsadere ve angarya ve cerime memnudur. Fakat muharebe esnasında usulen tâyin
                     olunacak tekâlif ve ahval bundan müstesnadır.</p>
               </div>
               <div n="25" type="article">
                  <head>Madde 25</head>
                  <p>Bir kanuna müstenit olmadıkça vergi ve rüsumat nâmı ile ve nâmı aherle hiç
                     kimseden bir akçe alınamaz.</p>
               </div>
               <div n="26" type="article">
                  <head>Madde 26</head>
                  <p>İşkence ve sair her nevi eziyet katiyen ve külliyen memnudur.</p>
               </div>
            </div>
            <div n="3" type="section">
               <head>Vükelâyı Devlet</head>
               <div n="27" type="article">
                  <head>Madde 27</head>
                  <p>Mesnedi Sadaret ve Meşihatı İslâmiye tarafı Padişahiden emniyet buyurulan
                     zatlara ihale buyurulduğu missullû sair vükelânın memuriyetleri dahi ba iradei
                     şahâne icra olunur.</p>
               </div>
               <div n="28" type="article">
                  <head>Madde 28</head>
                  <p>Meclisi Vükelâ Sadrazamın riyaseti tahtında olarak aktolunup dahili ve harici
                     umuru mühimmenin merciidir. Müzakeratından mühtacı istizan olanların kararları
                     iradei seniye ile icra olunur.</p>
               </div>
               <div n="29" type="article">
                  <head>Madde 29</head>
                  <p>Vükelâdan herbiri dairesine ait olan umurdan, icrası mezuniyet tahtında,
                     bulunanları usulüne tevfikan icra ve icrası mezuniyeti tahtında olmıyanların
                     Sadrazama arzeder. Sadrıazam dahi o makule mevaddan müzakereye muhtaç
                     olmıyanların muktezasını icra veyahut tarafı Hazreti Padişahiden istizan ederek
                     ve muhtacı müzakere bulunanları Meclisi Vükelânın müzakeresine arzeyliyerek
                     müteallik buyurulacak iradei seniye mucibince iktizasını ifa eyler. Bu
                     mesalihin envağ ve derecatı nizamı mahsus ile tâyin olunacaktır.</p>
               </div>
               <div n="30" type="article">
                  <head>Madde 30</head>
                  <p>Vükelâyı Devlet memuriyetlerine müteallik ahval ve icraattan mesuldür.</p>
               </div>
               <div n="31" type="article">
                  <head>Madde 31</head>
                  <p> -Mebusan âzasından biri veyahut birkaçı Heyeti Mebusanın dahili dairei
                     vazifesi olan ahvaldan dolayı Vükelâyı Devletten bir zat hakkında mes’uliyeti
                     mucip şikâyet beyan ettiği halde evvelâ Mebusanın nizamı dahilisi mucibince bu
                     misillu mevaddin Heyete havalesi lazım gelip gelmiyeceğini müzakereye memur
                     olan şubede tetkik olunmak üzere şikâyeti müş’ir Heyeti Mebusan Reisine
                     verilecek takrir, Reis tarafından nihayet üç gün zarfında o şubeye gönderilir
                     ve bu şube tarafından tahkikatı lâzime icra ve iştikâ olunan zat tarafından
                     izahatı kâfiye istihsal olunduktan sonra şikâyetin şayanı müzakere olduğuna
                     dair ekseriyetle terkip olunacak kararname Heyeti Mebusanda kıraat olunarak ve
                     ledeliktiza şikâyet olunan zat davetle bizzat veya bilvasıta vereceği izahat
                     istima kılınarak âzayı mevcudedin sülüsan ekseriyeti mutlakasile kabul olunur
                     ise muhakeme talebini müş’ir mazbatası Makamı Sadarete takdim ile ledelarz
                     müteallik olacak iradei seniye üzerine keyfiyet Divanı Âliye havale olunur.</p>
               </div>
               <div n="32" type="article">
                  <head>Madde 32</head>
                  <p>Vükelâdan itham olunanların usulü muhakemeleri kanunu mahsus ile tâyin
                     edilecektir.</p>
               </div>
               <div n="33" type="article">
                  <head>Madde 33</head>
                  <p>Memuriyetlerinden hariç ve sırf zatlarına ait her nevi deavide vükelânın sair
                     efradı Osmaniyeden aslâ farkı yoktur. Bu misillu hususatın muhakemesi ait
                     olduğu mehakimi umumiyede icra olunur.</p>
               </div>
               <div n="34" type="article">
                  <head>Madde 34</head>
                  <p>Divanı Âlinin dairei ithamı tarafından müttehem olduğuna karar verilen Vükelâ
                     tebriyel zimmet edinceye kadar vekâletten sakıt olur.</p>
               </div>
               <div n="35" type="article">
                  <head>Madde 35</head>
                  <p>Vükelâ ile Heyeti Mebusan arasında ihtilâf olunan maddelerden birinin kabulünde
                     Vükelâ tarafından israr olunup da mebusan canibinden ekseriyeti arâ ile
                     tafsilen esbabı mucibe beyan ile katiyyen ve mükerreren reddedildiği halde
                     Vükelânın tebdili veyahut müceddeden müddeti kanuniyesinde intihap olunmak
                     üzere Heyeti Mebusanı feshi münhasıran yedi iktidarı Hazreti Padişahidedir.</p>
               </div>
               <div n="36" type="article">
                  <head>Madde 36</head>
                  <p>Meclisi Umumî mün’akit olmadığı zamanlarda Devleti bir muhataradan veya
                     emniyeti umumiyeyi haleden vikaye için bir zarureti mübreme zuhur ettiği ve bu
                     bapta vaz’ına lüzûm görülecek kanunun müzakeresi için Meclisin celp ve cem’ine
                     vakit müsait olmadığı halde Kanunu Esasî ahkâmına mugayir olmamak üzere Heyeti
                     Vükelâ tarafından verilen kararlar, Heyeti Mebusanın içtimaile verilecek karara
                     kadar ba iradei seniye, muvakkaten kanun hüküm ve kuvvetindedir.</p>
               </div>
               <div n="37" type="article">
                  <head>Madde 37</head>
                  <p>Vükelâdan her biri her ne zaman murad eder ise, Heyetlerin ikisinde dahi
                     bulunmak veyahut maiyetindeki rüesayı memurinden birini tarafından vekâleten
                     bulundurmak ve iradı nutukta âzaya takaddüm etmek hakkını haizdir.</p>
               </div>
               <div n="38" type="article">
                  <head>Madde 38</head>
                  <p>İstizahı madde için Vükelâdan birinin huzuruna Meclisi Mebusanda ekseriyetle
                     karar verilerek davet olundukta ya bizzat bulunarak veyahut maiyetindeki
                     rüesayı memurinden birini göndererek irad olunacak suallere cevap verecek
                     veyahut lüzum görür ise mes’uliyetini üzerine alarak cevabını tehir etmek
                     selâhiyetini haiz olacaktır.</p>
                  <p/>
               </div>
            </div>
            <div n="4" type="section">
               <head>Memurin</head>
               <div n="39" type="article">
                  <head>Madde 39</head>
                  <p>Bilcümle memurin nizamen tâyin olunacak şerait üzere ehil ve müstahak oldukları
                     memuriyetlere intihap olunacaktır ve bu veçhile intihap olunan memurlar kanunen
                     mucibi azil hareketi tahakkuk etmedikçe veya kendisi istifa eylemedikçe veyahut
                     Devletçe bir sebebi zaruri görülmedikçe azl ve tebdil olunamaz ve hüsnü hareket
                     ve istikamet eshabından olanlar ve Devletçe bir sebebi zaruriye mebni infisal
                     edenler nizamı mahsusunda tâyin olunacağı veçhile terakkiyata ve tekaüt ve
                     mazuliyet maaşlarına nail olacaklardır.</p>
               </div>
               <div n="40" type="article">
                  <head>Madde 40</head>
                  <p>Her memuriyetin vezayifi nizamı mahsus ile tâyin olunacağından her memur kendi
                     vazifesi dairesinde mes’uldür.</p>
               </div>
               <div n="41" type="article">
                  <head>Madde 41</head>
                  <p>Memurun âmirine hürmet ve riayeti lâzımeden ise de itaati kanunun tâyin ettiği
                     daireye mahsustur. Hilâfı kanun olan umurda âmire itaat mes’uliyetten
                     kurtulmağa medar olamaz.</p>
                  <p/>
               </div>
            </div>
            <div n="5" type="section">
               <head>Meclis Umumî</head>
               <div n="42" type="article">
                  <head>Madde 42</head>
                  <p>Meclisi Umumî Heyeti Âyan ve Heyeti Mebusan nâmlarile başka başka iki heyeti
                     muhtevidir.</p>
               </div>
               <div n="43" type="article">
                  <head>Madde 43</head>
                  <p>Meclisi Umumînin iki heyeti beher sene teşrisani iptidasında tecemmu eder ve ba
                     iradei seniye açılır ve mart iptidasında yine ba iradei seniye kapanır ve bu
                     heyetlerden biri diğerinin müctemi bulunmadığı zamanda mün’akid olamaz.</p>
               </div>
               <div n="44" type="article">
                  <head>Madde 44</head>
                  <p>Zati Hazreti Padişahi, Devletçe görülecek lüzum üzerine Meclisi Umumîyi
                     vaktinde dahi açar ve müddeti muayyenei içtimaını da tenkis veya temdit
                     eder.</p>
               </div>
               <div n="45" type="article">
                  <head>Madde 45</head>
                  <p>Meclisi Umumînin yevmi küşadında Zatı Hazreti Padişahi veyahut taraflarından
                     bilvekâle Sadrıazam hazır olduğu ve Vükelâyı Devlete iki heyetin âzayı
                     mevcudesi birlikte bulundukları halde resmi küşat icra olunup seneî cariye
                     zarfında Devletin ahvali dahiliye ve münasebatı hariciyesine ve senei atiyede
                     ittihazına lüzum görülecek tedabir ve teşebbüsata dair bir nutku hümayun kıraat
                     olunur.</p>
               </div>
               <div n="46" type="article">
                  <head>Madde 46</head>
                  <p>Meclisi Umumî âzalığına intihap veya nasbolunan zevat Meclisin yevmi küşadında
                     Sadrazam huzurunda ve o gün hazır bulunmıyan olur ise mensup olduğu heyet
                     müçtemi olduğu halde reisleri huzurunda Zatı Hazreti Padişahiye ve vatanına
                     sadakat ve Kanunu Esasî ahkâmına ve uhdesine tevdi olunan vazifeye riayetle
                     hilâfından mücanebet eyliyeceğine tahlif edilir.</p>
               </div>
               <div n="47" type="article">
                  <head>Madde 47</head>
                  <p>Meclisi Umumî âzası rey ve mütalea beyanında muhtar olarak bunlardan hiçbiri
                     bir gûna vaad ve vaid ve talimat kaydı altında bulunamaz ve gerek verdiği
                     reylerden ve gerek Meclisin müzakeratı esnasında beyan ettiği mütalealardan
                     dolayı bir veçhile ithal olunamaz; meğer ki Meclisin Nizamnamei Dahilisi
                     hilâfına hareket etmiş ola. Bu takdirde nizamnamei mezkûr hükmünce muamele
                     görür.</p>
               </div>
               <div n="48" type="article">
                  <head>Madde 48</head>
                  <p>Meclisi Umumî âzasından birinin hiyanet ve Kanunu Esasiyi nakız ve ilgaya
                     tasaddi ve irtikâp töhmetlerinden biri ile müttehem olduğuna mensup olduğu
                     Heyet azayı mevcudesinin sülüsan ekseriyeti mutlakasile karar verilir veyahut
                     kanunen hapis ve nefyi mucib bir ceza ile mahkûm olur ise azalık sıfatı zail
                     olur ve bu ef’alin muhakemesile mücazatı ait olduğu mahkeme tarafından rüyet ve
                     hükmolunur.</p>
               </div>
               <div n="49" type="article">
                  <head>Madde 49</head>
                  <p>Meclisi Umumî âzasından herbiri reyini bizzat ita eder ve herbirinin müzakerede
                     bulunan bir maddenin red ve kabulüne dair rey vermekten içtinaba hakkı
                     vardır.</p>
               </div>
               <div n="50" type="article">
                  <head>Madde 50</head>
                  <p>Bir kimse zikrolunan iki heyetin ikisine birden âza olamaz.</p>
               </div>
               <div n="51" type="article">
                  <head>Madde 51</head>
                  <p>Meclisi Umumî Heyetlerinden ikisinde dahi mürettep olan azânın nıfsından bir
                     ziyade hazır bulunmadıkça müzakereye mubaderet olunamaz ve kâffei müzakerat
                     sülüsan ekseriyetile meşrut olmayan hususatta hazır bulunan azanın ekseriyeti
                     mutlakası ile karargir olur ve tesavii âra vukuunda reisin reyi iki
                     addedilir.</p>
               </div>
               <div n="52" type="article">
                  <head>Madde 52</head>
                  <p>Bir kimse şahsına müteallik dâvasından dolayı Meclisi Umuminin iki Heyetinden
                     birine arzuhal verdiği halde eğer evvelâ ait olduğu memurini Devlete veyahut o
                     memurların tabi bulundukları mercie müracaat etmediği tebeyyün ederse arzuhali
                     red olunur.</p>
               </div>
               <div n="53" type="article">
                  <head>Madde 53</head>
                  <p>Müceddeden kanun tanzimi veya kavanini mevcudeden birinin tadili teklifi
                     Vükelâya ait olduğu gibi Heyeti Ayan ve Heyeti Mebusanın dahi kendi vazifei
                     muayyeneleri dairesinde bulunan mevad için kanun tanzimini veyahut kavanini
                     mevcudeden birinin tadilini istidaya salâhiyetleri olmakla evvelce Makamı
                     Sadaret vasıtası ile tarafı Şahaneden istizan olunarak iradei seniye müteallik
                     buyrulur ise ait olduğu dairelerden verilecek izahat ve tafsilat üzerine
                     layihalarının tanzimi Şûrayı Devlete havale olunur.</p>
               </div>
               <div n="54" type="article">
                  <head>Madde 54</head>
                  <p>Şûrayı Devlette bilmüzakere tanzim olunacak kavanin layıhaları Heyeti Mebusanda
                     badehu Heyeti yanda tetkik ve kabul olunduktan sonra icrayı ahkâmına iradei
                     seniyei Hazreti Padişahi müteallik buyrulur ise düstürel amel olur ve işbu
                     heyetlerin birinden katiyen reddolunan kanun layihası o senenin müddeti
                     içtimaiyesinde tekrar mevkii müzakereye konulamaz.</p>
               </div>
               <div n="55" type="article">
                  <head>Madde 55</head>
                  <p>Bir kanun layıhası evvelâ Heyeti Mebusanda badehu Heyeti Ayanda bend bend
                     okunup ve her bendine rey verilüp ekseriyeti ara ile karar verilmedikçe ve
                     bedel karar heyeti mecmuası için dahi betekrar ekseriyetle karar hasıl
                     olmadıkça kabul olunmuş olmaz.</p>
               </div>
               <div n="56" type="article">
                  <head>Madde 56</head>
                  <p>Bu Heyetler Vükelâdan veya onların göndereceği vekillerden veya kendi
                     azalarından olmayan veyahut resmen davet olunmuş memurinden bulunmayan hiç
                     kimseyi gerek asaleten ve gerek bir cemaat tarafından vekâleten bir madde
                     ifadesi için gelmiş olduğu halde asla kabul edemez ve ifadelerini istima
                     eyliyemez.</p>
               </div>
               <div n="57" type="article">
                  <head>Madde 57</head>
                  <p>Heyetlerin müzakeratı lisanı Türkî üzere cereyan eder ve müzakere olunacak
                     layıhaların suretleri tab ile yevmi müzakereden evvel azaya tevzi olunur.</p>
               </div>
               <div n="58" type="article">
                  <head>Madde 58</head>
                  <p>Heyetlerde verilecek reyler ya tâyini esamî veyahut işaratı mahsusa veyahut
                     reyi hafi ile olur. Reyi hafi usulünün icrası âzayı mevcudenin ekseriyeti ârâsı
                     ile karar verilmeğe mütevakkıftır.</p>
               </div>
               <div n="59" type="article">
                  <head>Madde 59</head>
                  <p>Her Heyetin inzibatı dahilisini münhasıran kendi reisi icra eder.</p>
                  <p/>
               </div>
            </div>
            <div n="6" type="section">
               <head>Heyeti Âyân</head>
               <div n="60" type="article">
                  <head>Madde 60</head>
                  <p>Heyeti Âyanın reisi ve âzası nihayet miktarı Heyeti Mebusan âzasının sülüsü
                     miktarını tecavüz etmemek üzere doğrudan doğruya tarafı Hazreti Padişahiden
                     nasbolunur.</p>
               </div>
               <div n="61" type="article">
                  <head>Madde 61</head>
                  <p>Heyeti Âyana âza tâyin olunabilmek için asar ve efali umumun vüsuk ve itimadına
                     şayan ve umuru Devlette hidematı memduhesi mesbuk ve mütearif zevattan olmak ve
                     kırk yaşından aşağı bulunmamak lâzımdır.</p>
               </div>
               <div n="62" type="article">
                  <head>Madde 62</head>
                  <p>Heyeti Âyan âzalığı kaydı hayat iledir. Bu memuriyetlere vükelâlık ve valilik
                     ve ordu müşirliği ve kazaskerlik ve elçilik ve patriklik ve hahambaşılık
                     memuriyetinde bulunmuş olan mazulinden ve berri ve bahri ferikândan ve sıfatı
                     lâzimeyi cami sair zevattan münasipleri tâyin olunur. Kendü talepleri Devletçe
                     sair memuriyete tâyin olunanlar azalık memuriyetinden sakıt olur.</p>
               </div>
               <div n="63" type="article">
                  <head>Madde 63</head>
                  <p>Heyeti Âyanın azalık maaşı şehrî onbin kuruştur. Başka bir nam ile Hazineden
                     muvazzaf olan azanın maaş ve tâyini eğer onbin kuruştan dûn ise ol miktara
                     iblâğ olunur ve eğer onbin kuruş veya ziyade ise ibka olunur.</p>
               </div>
               <div n="64" type="article">
                  <head>Madde 64</head>
                  <p>Heyeti Âyan Heyeti Mebusandan verilen kavanin ve muvazene lâyihalarını tetkik
                     ile eğer bunlarda esası umuru diniyeye ve Zatı Padişahinin hukuku seniyesine ve
                     hürriyete ve Kanunu Esasi ahkâmına ve Devletin tamamiyeti mülkiyesinde ve
                     memleketin emniyeti dahiliyesine ve vatanın eshabı müdafaa ve muhafazasına ve
                     adabı umumiyeye halel verir bir şey görür ise mütalâasını ilâvesile ya kat’iyen
                     red veyahut tâdil ve tashih olunmak üzere Heyeti Mebusana iade eder ve kabul
                     ettiği lâyihaları tastik ile Makamı Sadarete arzeyler ve Heyete takdim olunan
                     arzuhalları bittetkik lüzum görür ise ilâvei mütalâa ile beraber Makamı
                     Sadarete takdim eder.</p>
                  <p/>
               </div>
            </div>
            <div n="7" type="section">
               <head>Heyeti Mebusan</head>
               <div n="65" type="article">
                  <head>Madde 65</head>
                  <p>Heyeti Mebusanın miktarı âzası tebaai Osmaniyeden her ellibin nüfus zükûrda bir
                     nefer olmak itibariyle tertip olunur.</p>
               </div>
               <div n="66" type="article">
                  <head>Madde 66</head>
                  <p>Emri intihap reyi hafi kaidesi üzerine müessestir. Sureti icrası kanunu mahsus
                     ile tâyin olunacaktır.</p>
               </div>
               <div n="67" type="article">
                  <head>Madde 67</head>
                  <p>Heyeti Mebusan âzalığı ile Hükümeti memuriyeti bir zat uhdesinde içtima edemez.
                     Fakat Vükelâdan intihap olunanların âzalığı mücazdır. Vesair memurinden biri
                     mebusluğa intihap olunur ise kabul edip etmemek yedi ihtiyarındandır. Fakat
                     kabul ettiği halde memuriyetinden infisal eder.</p>
               </div>
               <div n="68" type="article">
                  <head>Madde 68</head>
                  <p>Heyeti Mebusan için azalığa intihabı caiz olmayanlar şunlardır: Evvelâ tebai
                     Devleti Âliyeden olmıyan saniyen nizamı mahsusu mucibince muvakkaten hizmeti
                     ecnebiye imtiyazını haiz olan salisen Türkçe bilmiyen rabian otuz yaşını ikmal
                     etmiyen hamisen hini intihabta bir kimsenin hizmetkârlığında bulunan sadisen
                     iflâs ile mahkûm olup da iadei itibar etmemiş olan sabian sui ahval ile
                     müştehir olan saminen mahcuriyetine hüküm lâhik olup ta fekki hacir edilmeyen
                     tasian hukuku medeniyeden sakıt olmuş aşiren tabiiyeti ecnebiye iddiasında
                     bulunan kimselerdir. Bunlar mebus olamaz. Dört seneden sonra icra olunacak
                     iltihaplarda mebus olmak için Türkçe okumak ve mümkün mertebe yazmak dahi şart
                     olacaktır.</p>
               </div>
               <div n="69" type="article">
                  <head>Madde 69</head>
                  <p>Mebusan intihabı umumisi dört senede bir kerre icra olunur ve her mebusun
                     müddeti memuriyeti dört seneden ibaret olup fakat tekrar intihap olunmak
                     caizdir.</p>
               </div>
               <div n="70" type="article">
                  <head>Madde 70</head>
                  <p>Mebusların intihabı umumisine Heyetin mebdei içtimaı olan teşrini saniyeden
                     lâakal dört mah mukaddem başlanılır.</p>
               </div>
               <div n="71" type="article">
                  <head>Madde 71</head>
                  <p>Heyeti Mebusan âzasının herbiri kendini intihap eden dairenin ayrıca vekili
                     olmayıp umum Osmanlıların vekili hükmündedir.</p>
               </div>
               <div n="72" type="article">
                  <head>Madde 72</head>
                  <p>Müntehipler intihap edecekleri mebusları mensup oldukları dairei vilâyet
                     ahalisinden intihap etmeğe mecburdur.</p>
               </div>
               <div n="73" type="article">
                  <head>Madde 73</head>
                  <p>Bu iradei seniye Heyeti Mebusan feshile dağıtıldığı halde nihayet altı ayda
                     müçtemi olmak üzere umum mebusanının müceddeden intihabına başlanılacaktır.</p>
               </div>
               <div n="74" type="article">
                  <head>Madde 74</head>
                  <p>Heyeti Mebusan âzasından biri vefat eder veya eshabı hacriyei meşruadan birine
                     duçar olur veya bir uzun müddette meclise devam etmez veyahut istifa eder veya
                     mahkûmiyet veya kabulü memuriyet cihetile âzalıktan sakıt olursa yerine nihayet
                     gelecek içtimaa yetiştirmek üzere usulü veçhile diğeri tâyin olunur.</p>
               </div>
               <div n="75" type="article">
                  <head>Madde 75</head>
                  <p>Münhal olan mebusluk makamlarına intihap olunacak âzanın memuriyeti gelecek
                     intihabı umumî zamanına kadardır.</p>
               </div>
               <div n="76" type="article">
                  <head>Madde 76</head>
                  <p>Mebuslardan herbirine beher sene içtimai için Hazineden yirmibin kuruş
                     verilecek ve şehrî beşbin kuruş maaş itibarile memurini mülkiye nizamına
                     tevfikan azimet ve avdet harcırahı ita kılınacaktır.</p>
               </div>
               <div n="77" type="article">
                  <head>Madde 77</head>
                  <p>Heyeti Mebusan Riyasetine Heyet tarafından ekseriyetle üç ve ikinci ve üçüncü
                     riyasetlere üçer nefes ki cem’an dokuz zat intihap olunarak huzuru şahaneye
                     arzile bunlardan birisi riyasete ve ikisi reis vekâletlerine ba idaei seniye
                     tercih ve memuriyetleri icra kılınır.</p>
               </div>
               <div n="78" type="article">
                  <head>Madde 78</head>
                  <p>Heyeti Mebusanın müzakeratı alenidir. Fakat bir maddei mühimmeden dolayı
                     müzakeratı hafi tutulmak Vükelâ canibinden veyahut Heyet Mebusanın âzasından
                     onbeş zat tarafından teklif olundukta Heyetin içtima ettiği mahal âzanın
                     maadasından tahliye edilerek teklifin red veya kabulü için ekseriyeti azâya
                     müracaat edilir.</p>
               </div>
               <div n="79" type="article">
                  <head>Madde 79</head>
                  <p>Heyeti Mebusanın müddeti içtimaiyesinde âzadan hiç biri Heyet tarafından ithama
                     sebebi kâfi bulunduğuna ekseriyetle karar verilmedikçe veyahut bir cünha veya
                     cinayet icra ederken veya icrayı müteakip tutulmadıkça tevkif ve muhakeme
                     olunamaz.</p>
               </div>
               <div n="80" type="article">
                  <head>Madde 80</head>
                  <p>Heyeti Mebusan kendüye havale olunacak kavanin lâyihalarını müzakere ile
                     bunlardan umuru maliyeye ve Kanunu Esasiye taalûk eder maddeleri red veya kabul
                     veyahut tâdil eder ve mesarifi umumiye muvazene kanununda gösterildiği veçhile
                     Heyeti Mebusanda tafsilâtile tetkik olunduktan sonra miktarına Vükelâ ile
                     birlikte karar verilür ve buna karşılık olacak varidatın keyfiyeti ve kemmiyeti
                     ve sureti tevzi ve tedariki kezalik Vükelâ ile birlikte tâyin edilir.</p>
                  <p/>
               </div>
            </div>
            <div n="8" type="section">
               <head>Mehakim</head>
               <div n="81" type="article">
                  <head>Madde 81</head>
                  <p>Kanunu mahsusuna tevfikan tarafı Devletten nasbolunan ve yedlerine beratı şerif
                     verilen hakimler layenazildir. Fakat istifaları kabul olunur. Hakimlerin
                     terekkiyatı ve meslekleri ve tebdili memuriyetleri ve tekaüdleri ve bir cürüm
                     ile mahkûmiyet üzerine azil olunmaları dahi kanunu mahsusu hükmüne tabidir ve
                     hakimlerin ve mehakim memurlarının matlup olan evsafını işbu kanun irae
                     eder.</p>
               </div>
               <div n="82" type="article">
                  <head>Madde 82</head>
                  <p>Mahkemelerde her nevi muhakeme alenen cereyan eder ve ilâmatın neşrine
                     mezuniyet verir. Ancak kanunda musarrah esbaba mebni mahkeme muhakemeyi hafi
                     tutulabilir.</p>
               </div>
               <div n="83" type="article">
                  <head>Madde 83</head>
                  <p>Herkes huzuru mahkemede hukukunu muhafaza için lüzum gördüğü vesaiti meşruayı
                     istimal edebilir.</p>
               </div>
               <div n="84" type="article">
                  <head>Madde 84</head>
                  <p>Bir mahkeme vazifesi dahilinde olan dâvanın her ne vesile ile olursa olsun
                     rüiyetinden imtina edemez ve bir kerre rüyetine veyahut rüiyeti için iktiza
                     eden tahkikatı evvileyeye başlandıktan sonra tatil veya tâviki dahi caiz
                     olamaz; meğer ki müddei dâvadan keffiyed etmiş ola. Şu kadar ki cezaya
                     müteallik deavide Hükümete ait olan, hukuk nizamı vechile yine icra olunur.</p>
               </div>
               <div n="85" type="article">
                  <head>Madde 85</head>
                  <p>Her dâva ait olduğu mahkemede rüyet olunur. Eşhas ile hükümet beynindeki
                     dâvalar dahil mehakimi umumiyeye aittir.</p>
               </div>
               <div n="86" type="article">
                  <head>Madde 86</head>
                  <p>Mahkemeler her türlü müdehelâttan azâdedir.</p>
               </div>
               <div n="87" type="article">
                  <head>Madde 87</head>
                  <p>Deavii şer’iye mehakimi şer’iyede ve deavii nizamiye mehakimi nizamiyede rüyet
                     olunur.</p>
               </div>
               <div n="88" type="article">
                  <head>Madde 88</head>
                  <p>Mahkemelerin sunuf ve vezaif ve selâhiyetinin derecat ve taksimatı ve hükkâmın
                     tavzifi kavanine müstenittir.</p>
               </div>
               <div n="89" type="article">
                  <head>Madde 89</head>
                  <p>Her ne nam ile olur ise olsun bazı mevaddı mahsusayı rüiyet ve hükmetmek için
                     mehakimi muayene haricinde fevkalâde bir mahkeme veyahut hüküm vermek
                     selâhiyetini haiz komisyon teşkili kat’a caiz değildir. Fakat kanunen muayyen
                     olduğu veçhile tâyini mevla ve tahkim caizdir.</p>
               </div>
               <div n="90" type="article">
                  <head>Madde 90</head>
                  <p>Hiçbir hakim hakimlik sıfatiyle Devletin maaşlı bir başka memuriyetini
                     uhdesinde cemedemez.</p>
               </div>
               <div n="91" type="article">
                  <head>Madde 91</head>
                  <p>Umuru cezaiyede hukuku âmmeyi vikayeye memur müddeî umumiler bulunacak ve
                     bunların vezaif ve derecatı kanun ile tâyin kılınacaktır.</p>
                  <p/>
               </div>
            </div>
            <div n="9" type="section">
               <head>Divânı Âli</head>
               <div n="92" type="article">
                  <head>Madde 92</head>
                  <p>Divanı Âli otuz âzadan mürekkeptir. Bunların onu Heyeti Âyan ve onu Şûrayı
                     Devlet ve onu Mahkemeyi Temyiz ve İstinaf rüesa ve âzasından kur’a ile tefrik
                     ve tâyin olunarak Heyeti Âyan dairesinde lüzum göründükçe ba iradei seniye
                     akdolunur. Vazifesi Vükelâ ile Mahkemei Teyiz rüesa ve âzasının ve zat ve hukuk
                     şahane aleyhinde harekete ve Devleti bir hali muhataraya ilkaya tasaddi
                     eyliyenlerin muhakemesidir.</p>
               </div>
               <div n="93" type="article">
                  <head>Madde 93</head>
                  <p>Divanı Âli ikiye münkasem olup biri Dairei İthamiye ve biri Divanı Hükümdür.
                     Daireyi İthamiye dokuz âzadan ibaret olup bunun üçü Heyeti Âyan ve üçü Divanı
                     Temyiz ve İstinaf ve üçü Şûrayı Devlet âzasından Divanı Âliye alınacak âza
                     içinden kur’a ile intihap olunur.</p>
               </div>
               <div n="94" type="article">
                  <head>Madde 94</head>
                  <p>Bu daire şikâyet olunan zevatın müttehem olup olmadığına sülüsan ekseriyetile
                     karar verir ve Dairei İthamiyede bulunanlar Divanı Hükümde bulunamaz.</p>
               </div>
               <div n="95" type="article">
                  <head>Madde 95</head>
                  <p>Divanı Hüküm, yedisi Heyeti Âyan ve yedisi Divanı Temyiz ve İstinaf ve yedisi
                     Şûrayı Devlet rüesa ve âzasından olmak üzere Divanı Âli âzasının yirmibir
                     neferinden mürekkep olarak Dairei İthamiye tarafından muhakemesi lâzım olduğuna
                     karar verilmiş dâvalar hakkında âzayı murettebenin sülüsan ekseriyetile
                     kat’iyen ve kavanini mevzuasına tatbikan hükmeder ve hükümleri kabili istinaf
                     ve temyiz değildir.</p>
               </div>
            </div>
            <div n="10" type="section">
               <head>Umuru Maliye</head>
               <div n="96" type="article">
                  <head>Madde 96</head>
                  <p>Tekâlifi Devletin hiçbiri bir kanun ile tâyin olunmadıkça vaz’ ve tevzi
                     istihsal olunamaz.</p>
               </div>
               <div n="97" type="article">
                  <head>Madde 97</head>
                  <p>Devletin büdçesi varidat ve mesarifatı takribiyesini mübeyyin kanundur.
                     Tekâlifi Devletin vaz’ ve tevzi ve tahsil emrinde müstenit olacağı kanun
                     budur.</p>
               </div>
               <div n="98" type="article">
                  <head>Madde 98</head>
                  <p>Büdçe yani Muvazenei Umumiye Kanunu Meclisi Umumide madde be madde tetkik ve
                     kabul olunur. Varidat ve mesarifatı muhammeninin müfredatını cami olmak üzere
                     ana merbut olan cedveller nızamen tâyin olunan numunesine tevfikan aksam ve
                     fusul ve mevaddı müteaddideye münkasem olarak bunların müzakeresi dahi fasıl
                     icra edilir.</p>
               </div>
               <div n="99" type="article">
                  <head>Madde 99</head>
                  <p>Muvazenei Umumiye Kanunu mütealilk olduğu senenin dühulünde mevkii icraya
                     konulabilmek için lâyihası Hey’eti Mebusana Meclisi Umuminin küşadı akabinde
                     ita olunur.</p>
               </div>
               <div n="100" type="article">
                  <head>Madde 100</head>
                  <p>Bir kanunu mahsus ile muayyen olmadıkça emvâli Devletten muvazene haricinde
                     sarfiyat caiz olamaz.</p>
               </div>
               <div n="101" type="article">
                  <head>Madde 101</head>
                  <p>Meclisi Umuminin münakit bulunmadığı esnada esbabı mücbireyi fevkalâdeden
                     dolayı muvazene haricinde masraf ihtiyarına lüzumu kavi tahakkuk eder ise
                     mesuliyeti Heyeti Vükelâya ait olmak ve Meclisi Umuminin küşadı akabinde ana
                     dair kanun lâyıhası Meclisi Umumiye verilmek üzere o masrafın tesviyesi için
                     iktiza eden mebaliğin tarafı Hazreti Padişahiye arz ve istizan ile sadır olacak
                     iradei seniye üzerine tedarik ve sarfı caiz olur.</p>
               </div>
               <div n="102" type="article">
                  <head>Madde 102</head>
                  <p>Muvazene Kanununun hükmü bir seneye mahsustur. O senenin haricinde hükmü cari
                     olamaz ancak bazı ahvali fevkalâdeden dolayı Meclisi Mebusan muvazeneyi
                     kararlaştırmaksızın fesih olunduğu halde hükmü bir seneyi tecavüz etmemek üzere
                     bir kararname ile Vükelâyı Devlet ba iradei seniye senei sabıka muvazenesinin
                     cereyanı ahkâmını Meclisi Mebusanın gelecek içtimaına kadar temdit ederler.</p>
               </div>
               <div n="103" type="article">
                  <head>Madde 103</head>
                  <p>Muhasebei Kat’iye Kanunu müteallik olduğu senenin varidatında istihsal olunan
                     mebaliğ ile yine o senenin mesarifatına vukubulan sarfiyatın miktarı hakikisini
                     mübeyyin olarak bunun şekil ve taksimatı dahi Muvazenei Umumiye tamamile
                     mutabık olacaktır.</p>
               </div>
               <div n="104" type="article">
                  <head>Madde 104</head>
                  <p>Muhasebei Kat’iye Kanununun lâyihası müteallik olduğu senenin hitamından
                     itibaren nihayet dört sene sonra Meclisi Umumiye ita olunur.</p>
               </div>
               <div n="105" type="article">
                  <head>Madde 105</head>
                  <p>Emevali Devletin kabız ve sarfına memur olanların muhasebelerini rüiyet ve
                     devairden tanzim olunan sâi muhasebelerini tetkik ederek hulâsai tetkikat ve
                     neticei mütalâatını her sene bir takriri mahsus ile Heyeti Mebusana arzeylmek
                     üzere bir Divanı Muhasebat teşkil olunacaktır. Bu divan her üç ayda bir kerre
                     ahvali maliyeyi Riyaseti Vükelâ vasıtasile ba takrir tarafı Hazreti Padişahiye
                     dahi arzeder.</p>
               </div>
               <div n="106" type="article">
                  <head>Madde 106</head>
                  <p>Divanı Muhasebatın azası oniki kişiden mürettep olacak ve herbiri Heyeti
                     Mebusandan ekseriyetle azlinin lüzumu tastik olunmadıkça memuriyetinde kaydı
                     hayat ile kalmak üzere ba iradei seniye nasbolunacaktır.</p>
               </div>
               <div n="107" type="article">
                  <head>Madde 107</head>
                  <p>Divanı Muhasebet âzasının evsaf ve vezayifinin tafsilatı ve sureti istifade ve
                     tebdil ve terakki ve tekaüdü ve ahkâmının keyfiyeti teşkili bir nizamı mahsus
                     ile tâyin olunacaktır.</p>
               </div>
            </div>
            <div n="11" type="section">
               <head>Vilâyat</head>
               <div n="108" type="article">
                  <head>Madde 108</head>
                  <p>Vilâyetin usulü idaresi, tevsii mezuniyet ve tefriki vezayif kaidesi üzerine
                     müesses olup derecatı nizamı mahsus ile tâyin kılınacaktır.</p>
               </div>
               <div n="109" type="article">
                  <head>Madde 109</head>
                  <p>Vilâyet ve leva ve kaza merkezlerinde olan idare meclislerile senede bir defa
                     merkezi vilâyette içtima eden Meclisi Umumî âzasının sureti intihabı bir kanunu
                     mahsus ile tevsi olunacaktır.</p>
               </div>
               <div n="110" type="article">
                  <head>Madde 110</head>
                  <p>Vilâyet Mecalisi Umumiyesinin vezayifi yapılacak kanunu mahsusunda beyan
                     olunacağı veçhile turuku meabir tanzimi ve itibar sandıklarının teşkili ve
                     sanayi ve ticaret ve felahatın teshili gibi umuru nafiaya müteallik mevad
                     hakkında ve umuma ait maarif ve terbiyenin intişarı yolunda müzakerata şâmil
                     olmakla beraber, tekâlif ve mürettebatı miriyenin sureti tevzi ve istihsalinde
                     ve muamelâtı sairede kavanin ve nizamatı mevzua ahkâmına muhalif gördükleri
                     ahvalin müteallik olduğu makam ve mevkilere tebliğ ile tashih ve ıslahı
                     zımmında arzı iştikâ etmek selâhiyetini dahil muhtevi olacaktır.</p>
               </div>
               <div n="111" type="article">
                  <head>Madde 111</head>
                  <p>Müsakkafat ve müstagallat ve nukudu mevkufe hasılatının şurutu vakfiyesi ve
                     teamülü kadimi veçhile meşrutun lehine ve hayrat ve müberrata sarfolunmak üzere
                     vasiyet edilen emvalin vasiyetnamelerde muharrer olduğu üzere musalehine
                     sarfına ve emvali eytamın nizamnamei mahsusu veçhile sureti idaresine nezaret
                     etmek üzere her kazada her milletin bir cemaat meclisi bulunacak ve bu
                     meclisler tanzim edilecek nizamatı mahsusası veçhile her milletin müntehap
                     efradından mürekkep olacaktır. Ve mecalisi mezkûre mahalleri hükümetlerini ve
                     Vilâyet Mecalisi Umumiyesini kendilerine merci bilecektir.</p>
               </div>
               <div n="112" type="article">
                  <head>Madde 112</head>
                  <p>Umuru belediye Dersaadet ve taşralarda bilintihap teşkil olunacak Devairi
                     Belediye Meclislerile idare olunacak ve bu dairelerin sureti teşkili ve vezaifi
                     ve âzasının sureti intihabı kanunu mahsus ile tâyin kılınacaktır.</p>
               </div>
            </div>
            <div n="12" type="section">
               <head>Mevaddı Şita</head>
               <div n="119" type="article">
                  <head>Madde 113</head>
                  <p>Mülkün bir cihetinde ihtilâl zuhur edeceğini müeyyid asar ve emarat görüldüğü
                     halde Hükûmeti seniyenin o mahalle mahsus olmak üzere muvakkaten (idarei
                     örfiye) ilânına hakkı vardır. (İdarei örfiye) kavanin ve nizamatı mülkiyenin
                     muvakkaten tatilinden ibaret olup (idarei örfiye) tahtından bulunan mahallin
                     sureti idaresi nizamı mahsus ile tâyin olunacaktır. Hükûmetin emniyetini ihlâl
                     ettikleri idarei zabıtanın tahkikatı mevsukası üzerine sabit olanların memâliki
                     mahrusai şahaneden ihraç ve teb’id etmek münhasıran Zatı Hazreti Padişahinin
                     yedi iktidarındadır.</p>
               </div>
               <div n="114" type="article">
                  <head>Madde 114</head>
                  <p>Osmanlı efradının kâffesince tahsili maarifin birinci mertebesi mecburi olacak
                     ve bunun derecat ve teferrüatı nizamı mahsus ile tâyin kılınacaktır.</p>
               </div>
               <div n="115" type="article">
                  <head>Madde 115</head>
                  <p>Kanunu Esasinin bir maddesi bile hiçbir sebep ve bahane ile tatil veya icradan
                     iskat edilemez.</p>
               </div>
               <div n="116" type="article">
                  <head>Madde 116</head>
                  <p>Kanunu Esasinin mevaddı mündericesinden bazılarının icabı hale ve vakte göre
                     tagyir ve tadiline lüzumu salih ve kat’i göründüğü halde zikri ati şerait ile
                     tadili caiz olabilir. Şöyle ki, ya Heyeti Vükelâ veya Heyeti Âyan veya Heyeti
                     Mebusan tarafından işbu tadile dair bir teklif vukubulduğu halde evvelâ Meclisi
                     Mebusanda âzayı mürettebenin sülüsan ekseriyetile kabul olunur ve kabul Meclisi
                     Âyanın kezalik sülüsan ekeriyetile tastik edildikten sonra iradei seniye dahi
                     sudur eder ise tadilâtı meşruha düstürulamel olur ve Kanunu Esasinin tadili
                     teklif olunan bir maddesi berveçhi meşruh müzakeratı lâzimesinin icrasile
                     iradei seniyesinin suduruna kadar hüküm ve kuvvetini gaip etmeksizin
                     meriyülicra tutulur.</p>
               </div>
               <div n="117" type="article">
                  <head>Madde 117</head>
                  <p>Bir maddei kanuniyenin tefsiri lâzım geldikte umuru adliyeye müteallik ise
                     tâyini manâsı Mahkemei Temyize ve idarei mülkiyeye dair ise Şûrayı Devlete ve
                     işbu Kanunu Esasiden ise Heyeti Âyana aittir.</p>
               </div>
               <div n="118" type="article">
                  <head>Madde 118</head>
                  <p>Elyevm düsturülamel bulunan nizamat ve teamül ve âdet ileride vazolunacak
                     kavanin ve nizamat ile tadil veya ilga olunmadıkça meriyülicra olacaktır.</p>
               </div>
               <div n="119" type="article">
                  <head>Madde 119</head>
                  <p>Meclisi Umumiye dair olan fi <date>10 Şevval sene 93</date> tarihli Talimatı
                     Muvakkatenin cereyanı ahkâmı yalınız birinci defa içtima edecek Meclisi
                     Umuminin müddeti inikadiyesi hitamına kadar olup ondan sonra hükmü cari
                     değildir.</p>
               </div>
            </div>
         </div>-->
      </body>
   </text>
</TEI>